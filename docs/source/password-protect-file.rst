رمزفایل
==============
در پنجره اصلی وقتی فایلی باز است این گزینه در نوار عمومی و قسمت "پرونده" فعال می شود تا بتوانید کارهای مربوط به رمز فایل را با آن انجام دهید. با انتخاب این گزینه پنجره زیر نمایش 
داده خواهد شد :

در این پنجره اگر از قبل بر روی فایل رمز گذاشته باشید فیلد "رمز قبلی" نمایش داده می شود و میبایست رمز فعلی فایل را در آن وارد نمایید، سپس رمز جدید را در دو کادر بعدی وارد کنید. وجود دو فیلد رمز بخاطر این است که چون رمز عبور نمایش داده نمی شود آن را دوبار وارد کنید تا در صورت اشتباه وارد کردن یکی از آنها به شما اطلاع داده شود.
رمز عبور محدودیت هایی دارد: طول رمز عبور میبایست بین چهار تا شانزده کاراکتر باشد، فقط از کاراکترهای لاتین، اعداد و کاراکتر های @، !، $، -، _ میتوانید در آن استفاده نمایید. توجه کنید که کاراکتر فاصله مجاز نمیباشد. همچنین اجازه ورود این کاراکترها نیز در هنگام وارد کردن داده نمیشود.
اگر گزینه "نمایش رمز" را فعال کنید کادر دوم رمز یعنی "تکرار رمز" حذف شده و متن داخل فیلد رمز بصورت معمول نمایش داده می شود .
ایمیل بازیابی رمز: این امکان در نظر گرفته شده است که اگر شما رمز عبور را فراموش کردید بتوانید آن را توسط ایمیل خودبازیابی کنید، برای اینکار میبایست فایل را از طریق قسمت پشتیبانی سایت ارسال کنید تا رمز عبور آن به ایمیل وارد شده در این قسمت ارسال گردد. پس در وارد کردن این ایمیل دقت کنید تا هم ایمیل را درست وارد کرده باشد و هم ایمیلی را وارد کنید که فقط خودتان به آن دسترسی دارید.
پاسخ عبارت امنیتی: برای بالا بردن امنیت فایل و جلوگیری از باز کردن فایل توسط نرم افزارهای تست پسورد این امکان افزوده شده است، شما میبایست نتیجه عملیات نمایش داده شده در تصویر را در این کادر وارد نمایید تا بتوانید به هدف خود در این پنجره برسید. برای تغییر تصویر در شرایطی که نمیتوانید آن را تشخیص دهید کافیست روی تصویر کلیک کنید تا تغییر کند.
