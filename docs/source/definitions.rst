تعاریف
================

برگه
---------
برای استفاده از نرم افزار میبایست نرم افزار در سیستم شما نصب شود .
توجه : اگر لیست کالا یا خدمات وارد شده در نسخه های قبلی را لازم دارید پیش از حذف نسخه قبلی ابتدا فایل بانک اطلاعاتی انبار را طبق مراحلی که در قسمت مهاجرت از نسخه های قبلی وجود دارد برداشته ، بعد از نصب نسخه جدید مراحل مورد نظر را توسط این فایل به اتمام برسانید .
مراحل نصب بسیار ساده می باشد ، ابتدا فایل نصب را اجرا کرده و زبان مورد نظر خود را انتخاب نمایید ، سپس طبق مراحل موجود در فایل نصب پیش بروید تا برنامه نصب شود.

بسته نصبی برگه ها
-------------------
فایلی شامل برگ و تمام موارد مورد نیاز آن که توسط آن یک برگ بر روی نرم افزار نصب می شود . پسوند این فایل msfi می باشد و آیکون آن نیز به شکل مقابل است . برای نصب برگ تنها کافیست این فایل را اجرا نمایید و طبق پیامهایی که نمایش داده می شود عمل نمایید .

فایل پشتیبان
---------------
شما توسط نرم افزار می توانید یک فایل پشتیبان از تنظیمات و انبار تهیه نمایید . از این فایل پشتیبان می توانید در مواقعی مثل تعویض ویندوز و یا کپی کردن تنظیمات و انبار به سیستم های دیگر کمک گرفت . پسوند این فایل msfb می باشد و آیکون آن نیز به شکل مقابل است .


انبار
------------
در این نرم افزار بخشی برای مدیریت موجودی کالاها و خدمات شما وجود دارد که در آن می توانید کارهای زیر را انجام دهید :

        * افزودن و حذف کالا یا خدمات از انبار
        * جستجوی سریع در انبار بر اساس کد و نام
        * انتخاب کالا یا خدمات برای افزودن به فاکتور
       	* امکان افزودن گزینشی به فاکتور

برگه خروجی
--------------------
شما میتوانید برگ دیگری غیر از برگ کنونی برای چاپ انتخاب نمایید.

فایل سند
--------------------
فایلی است که اطلاعات وارد شده به همراه مشخصات مشتری و نوع برگ در آن ذخیره می شود. این فایل قابل ویرایش و بازگشایی مجدد می باشد و می توانید در هر سیستم دیگری که برگ مربوطه روی آن نصب می باشد باز نمایید . آیکون آن به شکل مقابل می باشد.

شناسه برگ
---------------------
کدی است یکتا برای تمایز هر برگ ، این کد مستقل از نام و سازنده برگ می باشد . شما میتوانید از این کد برای مواردی مثل جستجو بدنبال برگی خاص استفاده نمایید .

فایل الگو
---------------------
فایلی است که یک الگو در آن ذخیره شده است . برای مثال می توانید مقادیر و تنظیمات مورد نظر خود در یک برگه را در یک فایل ذخیره نمایید و آن را برای دیگری ارسال کنید و آن شخص بتواند از آن بعنوان یک برگ با تنظیمات خاص استفاده نماید . پسوند این فایل msft می باشد و آیکون آن نیز به شکل مقابل است . برای نصب الگو تنها کافیست این فایل را اجرا نمایید و طبق پیامهایی که نمایش داده می شود عمل نمایید.

















