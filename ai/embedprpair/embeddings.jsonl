{"id": "6686c4bc41c66cd4810ec2de169fec1fafedcf66", "url": "https://mohsensoft.com/docs/faktor/advanced.html", "title": "پیشرفته", "chunk_index": 0, "text": "پیشرفته\n*******\n\nدر این بخش عملیات های خاصی که میتوانید با نرم افزار انجام دهید شرح\nداده می شود، برای درک و استفاده از این موارد نیاز به دانش بیشتری در\nزمینه کامپیوتر وجود دارد."}
{"id": "1886aa3d0f020c8f85e1e62fa0e53807ee82df0e", "url": "https://mohsensoft.com/docs/faktor/advanced.html", "title": "پیشرفته", "chunk_index": 1, "text": "فرمت بندی متن\n=============\n\nدر هر قسمت از نرم افزار میتوانید دستوراتی برای فرمت بندی متنها و اجرای\nبعضی تغییرات در آنها اعمال نمایید:\n\n**ضخیم کردن :** برای این منظور کافیست اطراف متنی که قصد دارید ضخیم شود\nدو کاراکتر ستاره قرار دهید، برای مثال:\n\n\n\n**ایتالیک کردن :** برای این منظور کافیست اطراف متنی که قصد دارید\nایتالیک شود دو کاراکتر خط زیر قرار دهید، برای مثال:\n\n\n\n**رنگی کردن متن :** برای این منظور کافیست اطراف متنی که قصد دارید رنگی\nشود دو کاراکتر \"#\" قرار دهید و در بین دو کاراکتر اول کد رنگ مورد نظر\nرا با جدا کننده \":\" بنویسید، برای مثال:\n\nو یا\n\nدر زیر تعدادی از این کد رنگ ها قرار داده میشود که میتوانید براحتی از\nآنها استفاده نمایید:\n\n\n\n**کاراکتر اینتر :** در بعضی موارد لازم است بعلت کمبود فضا یا موارد\nدیگر یک متن چند خطی در یک خط نوشته شود ولی بتوان متن را بصورتی نوشت که\nدر خروجی بصورت چند خط نمایش داده شوند، برای مثال ممکن است یک متن چند\nخطی را بخواهید درون جدول بنویسید درحالی که متن نوشته شده کم است.\n\nبرای این منظور کافیست هرجایی از متن که به شکسته شدن نیاز است از دو\nکاراکتر دو نقطه استفاده نمایید، برای مثال :"}
{"id": "00df47831cd22eba040494fa76e347bd1809bda1", "url": "https://mohsensoft.com/docs/faktor/advanced.html", "title": "پیشرفته", "chunk_index": 2, "text": "متن پویا\n========\n\n[تصویرپیش نمایش][تصویر]\n\nدر مواردی لازم است متنی نوشته شود که در آن از اطلاعاتی دیگر استفاده می\nشود، یک راه پیاده سازی این متن ها این است که در هر بار علاوه بر نوشتن\nهمه اطلاعات در درون این متن نیز اطلاعات مجددا نوشته شود.\n\nدر نرم افزار فاکتور امکانی وجود دارد که میتوانید بجای نوشتن اطلاعات\nمورد نیاز در متن آن قسمت از متن را به منبع اطلاعات مورد نظر متصل\nنمایید تا در موقع گرفتن خروجی متن منبع جایگزین گردد.\n\nبرای این منظور کافیست نام عنوان منبع را بین دو کارکتر مساوی قرار دهید،\n\nبرای خواندن از **فیلدهای پایانی** ( فیلدهای زیر جدول) کافیست عنوان آن\nفیلد را بعنوان منبع وارد نمایید، مانند فیلد \"پرداخت\" در تصویر بالا.\n\nبرای خواندن از اطلاعات **مشتری** از کلمه \"مشتری\" بعلاوه کاراکتر نقطه\n\".\" و سپس عنوان اطلاعات مورد نیاز استفاده نمایید، برای مثال در تصویر\nبالا نام مشتری جایگزین قسمت مشخص شده می شود.\n\nبرای خواندن از اطلاعات **صادر کننده** از کلمه \"مشخصات\" بعلاوه کاراکتر\nنقطه \".\" و سپس عنوان اطلاعات مورد نیاز استفاده نمایید.\n\nخروجی متن متن به شکل زیر خواهد بود :\n\n[تصویرپیش نمایش][تصویر]\n\nدسترسی به اطلاعات دیگری نیز امکان پذیر میباشد، برای این منظور کافیست\nاز کلمه \"فاکتور\" بعلاوه کاراکتر نقطه \".\" و سپس عناوین زیر استفاده\nنمایید :\n\n+---------------------------+-----------------------------------------------+--------------------------------+\n| عنوان                     | عملکرد                                        | نمونه خروجی                    |\n|===========================|===============================================|================================|\n| واحد                      | واحد کالای پیشفرض                             | کیلوگرم                        |\n+---------------------------+-----------------------------------------------+--------------------------------+\n| واحد پول                  | واحد پول کنونی                                | ریال                           |\n+---------------------------+-----------------------------------------------+--------------------------------+\n| شماره                     | شماره                                         | 1396-02-456                    |\n+---------------------------+-----------------------------------------------+--------------------------------+\n| توضیحات                   | مقدار کادر توضیحات                            | از انتخاب شما متشکریم          |\n+---------------------------+-----------------------------------------------+--------------------------------+\n| جمع                       | مقدار مبلغ قابل پرداخت                        | 50000                          |\n+---------------------------+-----------------------------------------------+--------------------------------+\n| جمع متنی                  | مقدار مبلغ قابل پرداخت بصورت متنی             | پنجاه هزار ریال                |\n+---------------------------+-----------------------------------------------+--------------------------------+\n| تاریخ                     | فیلد تاریخ برگه                               | 1397/02/25                     |\n+---------------------------+-----------------------------------------------+--------------------------------+\n| تاریخ متنی                | فیلد تاریخ برگه بصورت متنی                    | بیست و پنجم ادیبهشت یک هزارو   |\n|                           |                                               | سیصد و نود و هفت               |\n+---------------------------+-----------------------------------------------+--------------------------------+\n| زمان                      | ساعت و دقیقه کنونی                            | 14:30                          |\n+---------------------------+-----------------------------------------------+--------------------------------+\n| زمان کامل                 | ساعت، دقیقه و ثانیه کنونی                     | 14:50:21                       |\n+---------------------------+-----------------------------------------------+--------------------------------+\n| تاریخ کنونی               | تاریخ کنونی                                   | 1397/02/25                     |\n+---------------------------+-----------------------------------------------+--------------------------------+\n| تاریخ کنونی متنی          | تاریخ کنونی بصورت متنی                        | بیست و پنجم ادیبهشت یک هزارو   |\n|                           |                                               | سیصد و نود و هفت               |\n+---------------------------+-----------------------------------------------+--------------------------------+\n| ساعت کنونی                | ساعت کنونی                                    | 14                             |\n+---------------------------+-----------------------------------------------+--------------------------------+\n| دقیقه کنونی               | دقیقه کنونی                                   | 50                             |\n+---------------------------+-----------------------------------------------+--------------------------------+\n| ثانیه کنونی               | ثانیه کنونی                                   | 21                             |\n+---------------------------+-----------------------------------------------+--------------------------------+\n| صفحات                     | تعداد صفحات خروجی                             | 2                              |\n+---------------------------+-----------------------------------------------+--------------------------------+\n| سطرها                     | تعداد سطرهای اولین جدول                       | 7                              |\n+---------------------------+-----------------------------------------------+--------------------------------+\n| سطرهای [شماره ترتیب جدول] | تعداد سطرهای جدولی که شماره ترتیب آن مشخص شده | 7                              |\n|                           | است                                           |                                |\n+---------------------------+-----------------------------------------------+--------------------------------+\n| جمع ستون [شماره           | جمع ستونی که عنوان آن ذکر میشود از جدولی که   | 45,000                         |\n| جدول].عنوان ستون          | شماره آن ذکر میشود(در صورت نیاز به اولین جدول |                                |\n|                           | شماره جدول اختیاری است)                       |                                |\n+---------------------------+-----------------------------------------------+--------------------------------+\n| جدول [شماره               | اطلاعات ستونهای انتخابی از جدول انتخابی(در    | کالای اول | 4 | 5,000 کالای    |\n| جدول].جداکننده.عنوان      | صورت نیاز به اولین جدول شماره جدول اختیاری    | دوم | 10 | 600,000             |\n| ستون[.عنوان ستون][.عنوان  | است)                                          |                                |\n| ستون]...                  |                                               |                                |\n+---------------------------+-----------------------------------------------+--------------------------------+\n\nبرای مثال :\n\nدر صورتی که در جدول اول 5 سطر وجود داشته باشد :\n\nدر صورتی که در جدول اول 3 سطر با ستونهای شرح، تعداد، فی و قیمت کل وجود\nداشته باشد :"}
{"id": "0092d31c9c20f8e1b2a9eb04ca42e181ceef6294", "url": "https://mohsensoft.com/docs/faktor/advanced.html", "title": "پیشرفته", "chunk_index": 3, "text": "متن پویای مودیان\n================\n\nبا وارد کردن کلیدواژه \"مودیان\" و یکی از موارد زیر میتوانید انواع\nاطلاعات مربوط به موارد ثبت شده موفق یک صورتحساب را دریافت کنید :\n\n+---------------------------+-----------------------------------------------+--------------------------------+\n| عنوان                     | عملکرد                                        | نمونه خروجی                    |\n|===========================|===============================================|================================|\n| شماره                     | شماره منحصر به فرد مالیاتی                    | A27XXH04C6100080B5C426         |\n+---------------------------+-----------------------------------------------+--------------------------------+\n| شماره مرجع                | شماره منحصر به فرد مالیاتی صورتحساب مرجع      | A27XXH04C6100080B5C426         |\n+---------------------------+-----------------------------------------------+--------------------------------+\n| سریال                     | سریال صورتحساب داخلی حافظه مالیاتی            | 1402105                        |\n+---------------------------+-----------------------------------------------+--------------------------------+\n| تاریخ                     | تاریخ وزمان صدور صورتحساب الکترونیکی          | 1402/04/24                     |\n+---------------------------+-----------------------------------------------+--------------------------------+\n| موضوع                     | موضوع صورتحساب                                | اصلی/ابطالی/اصلاحی/برگشت از    |\n|                           |                                               | فروش                           |\n+---------------------------+-----------------------------------------------+--------------------------------+\n\nبرای مثال :"}
{"id": "2158aed824ed1990d6769da526f23fa851b8fdbf", "url": "https://mohsensoft.com/docs/faktor/advanced.html", "title": "پیشرفته", "chunk_index": 4, "text": "قالب بندی\n=========\n\nبا وارد کردن کلیدواژه \"قالب\" و یک یا ترکیبی از موارد زیر میتوانید\nانواع اطلاعات دریافتی را قالب بندی و یا تبدیل کنید :\n\n+----------------------+----------------------------------------------------+--------------------------------+\n| عنوان                | عملکرد                                             | نمونه خروجی                    |\n|======================|====================================================|================================|\n| عدد                  | نمایش مقدار بصورت عددی به همراه جدا کننده هزارگان  | 400,000                        |\n|                      | و فرمت انتخاب شده در تنظیمات                       |                                |\n+----------------------+----------------------------------------------------+--------------------------------+\n| پول                  | علاوه بر اعمال حالت \"عدد\"، واحد پول نیز به آن      | 400,000 ریال                   |\n|                      | اضافه میگردد                                       |                                |\n+----------------------+----------------------------------------------------+--------------------------------+\n| حروف                 | تبدیل عدد یا تاریخ به حروف                         | چهارصد هزار                    |\n+----------------------+----------------------------------------------------+--------------------------------+\n| فیلد                 | علاوه بر نمایش مقدار فیلدی که عنوان آن تعیین میشود | تخفیف : 400,000                |\n|                      | خود عنوان نیز با یک دو نقطه قبل از مقدار افزوده می |                                |\n|                      | شود                                                |                                |\n+----------------------+----------------------------------------------------+--------------------------------+\n\nبرای مثال اگر فیلدی با عنوان \"تخفیف\" و مقدار 40000 و تاریخ تولد مشتری\nبا مقدار 1300/07/14 باشند خروجی های زیر میتوانند وجود داشته باشند :\n\n\n\nهمچنین قابلیت ترکیب عبارات نیز وجود دارد :"}
{"id": "9eac6ae77043b6afb3833d4670f5ae05659b3373", "url": "https://mohsensoft.com/docs/faktor/advanced.html", "title": "پیشرفته", "chunk_index": 5, "text": "اجرای برنامه همراه با انتخاب برگه ای خاص\n========================================\n\nگاهی لازم است نرم افزار پس از باز شدن برگه خاص را انتخاب کند، این حالت\nجدا از تنظیم الگو است و اولیت بالاتری دارد. برای مثال قصد دارید\nمیانبری از برگه داشته باشید که با انتخاب آن پس از باز شدن نرم افزار آن\nبرگه خاص باز شده باشد، ویا قصد دارید نرم افزار را از داخل نرم افزاری\nدیگر اجرا کنید و برگه ای خاص نیز انتخاب کنید. شکل کلی دستور این عملیات\nبه شرح زیر است:\n\n   /fgid:شناسه برگه.\n\nکه بعد از دو نقطه شناسه برگه مورد نظر نوشته میشود، برای مثال:\n\n   C:\\Mohsensoft\\Faktor\\MohsensoftFaktor.exe /fgid:MSFX07DDB16130D39033E\n\nبرای مثال میتوانید میانبری از نرم افزار ایجاد کرده دستور را به ادامه\nآن اضافه کنید تا با اجرای این میانبر بعد از باز شدن نرم افزار برگه\nمورد نظر نیز انتخاب شود."}
{"id": "3f898aac9401e6e3329cf58ae78211e8f554ae5b", "url": "https://mohsensoft.com/docs/faktor/advanced.html", "title": "پیشرفته", "chunk_index": 6, "text": "وارد کردن مستقیم فایل اکسل\n==========================\n\nگاهی نیاز میشود نرم افزار بعد از باز شدن یک فایل اکسل را بصورت خودکار\nوارد جدول کند برای مثال ممکن است نرم افزار را توسط نرم افزاری دیگر\nاجرا میکنید و از نرم افزار فاکتور بعنوان خروجی استفاده میکنید تا\nاطلاعات شما را در یک فاکتور نمایش دهد و بتوانید آن را چاپ کنید، کافیست\nفایل خروجی اکسل را ساخته و این دستور را اجرا نمایید. شکل کلی این دستور\nبصورت زیر است:\n\n   /fgid: /iexcel: [/iexcel_from:] [/iexcel_to:] [/iexcel_order:]\n\nتوجه 1: موارد بین براکت ها میتوانند نوشته نشوند. توجه 2: انتخاب برگه\nای که قرار است فایل اکسل در آن وارد شود الزامی میباشد. دستور iexcel\nبرای مشخص کردن نام فایلی که قرار است وارد شود استفاده میشود، توجه کنید\nکه اگر نام فایل شامل کاراکتر فاصله باشد میبایست کل نام فایل وارد شده\nرا بین دو دبل کوتیشن ( \" ) قرار دهید.\n\n   MohsensoftFaktor.exe /fgid:MSFX07DDB16130D39033E /iexcel:file1.xlsx\n\nاین دستور ابتدا برگه ای که با شناسه آن مشخص شده است را باز کرده و از\nفایل اکسل مشخص شده همه ستونها را به ترتیب به ستونهای فاکتور وارد\nمیکند. دستور iexcel_from برای مشخص کردن سطر ابتدایی و iexcel_to برای\nمشخص کردن سطر پایانی فایل اکسل استفاده می شود، در صورت مشخص نکردن این\nدو بصورت پیشفرض از سطر اول تا آخرین داده موجود در فایل اکسل انتخاب می\nشود . دستور iexcel_order برای مشخص کردن ترتیب ورود ستونهای فایل اکسل\nمیباشد، ممکن است ترتیب ستونهای اکسل با ترتیب ستونهای جدول نرم افزار\nیکی نباشد، برای تعیین آن کافیست به ترتیب ستونهای داخل نرم افزار شماره\nستونی از فایل اکسل را که میخواهید وارد آن شود را بنویسید. برای مثال با\nنوشتن:\n\n   /iexcel_order:1,3,5\n\nمشخص می کنید که به ستون اول برگه ستور اول فایل اکسل وارد شود، عدد 3\nبعدی مشخص میکند که برای ستون دوم برگه از ستون سوم فایل اکسل استفاده\nشود و عدد 5 مشخص میکند که برای ستون سوم برگه از ستون پنجم فایل اکسل\nاستفاده شود. همانطور که مشاهده میشود جایگاه هر عدد نشان دهنده جایگاه\nستون جدول نرم افزار و مقداری که در هر جایگاه نوشته می شود تعیین کننده\nستونی از فایل اکسل است که وارد می شود. برای نادیده گرفتن ستونهای برگه\nاز عدد صفر در جایگاه آنها استفاده کنید، برای مثال برای نادیده گرفتن\nستون \"ردیف\" در برگه، در جایگاه ستون ردیف عدد 0 را قرار دهید. مثال زیر\nرا مشاهده نمایید:\n\n   MohsensoftFaktor.exe /fgid:MSFX07DDB16130D39033E /iexcel:file1.xlsx /iexcel_from:5 /iexcel_to:20 /iexcel_order:0,7,4\n\nبا اجرای این دستور برگه با شناسه نوشته شده فراخوانی و از سطر پنجم تا\nبیستم فایل اکسل با این ترتیب که ستون اول برگه به هیچ ستونی از فایل\nاکسل اشاره نشده است و ستون دوم برگه از ستون هفتم فایل اکسل و ستون سوم\nبرگه از ستون چهارم فایل اکسل گرفته می شود وارد برگه شده و نمایش داده\nمی شود."}
{"id": "d6e4952d16b6d5559af5d568b2af75d80a4e9ec6", "url": "https://mohsensoft.com/docs/faktor/backup.html", "title": "پشتیبان گیری", "chunk_index": 0, "text": "پشتیبان گیری\n************\n\nتوجه:\n\n  * پشتیبانگیری از هر اطلاعات مهمی یک امر ضروریست و پیشنهاد هر متخصصی\n    در این زمینه پشتیبانگیری روزانه و یا هفتگیست،\n\n  * طبق یک اصل نانوشته تکنولوژی اگر شما پنج کپی از اطلاعات مهمتان\n    نداشته باشد باید فرض کنید که آن اطلاعات را ندارید.\n\n  * این موضوع مخصوصا برای سیستم هایی که از حافظه های سخت یا همان هارد\n    دیسکها استفاده میکنند بسیار ضروری تر است.\n\n  * مسئولیت عدم وجود پشتیبان از اطلاعات مهم بعهده کاربر است و در صورت\n    بروز هر گونه اتفاق بدون اینکه از دستگاه ذخیره کننده استفاده\n    زیادتری انجام دهید به یک مرکز بازیابی اطلاعات مراجعه نمایید.\n\nبرای پشتیبانگیری میتوانید از منوی اصلی برنامه در پنجره اصلی که در گوشه\nسمت چپ و بالا قرار دارد گزینه \"پشتیبانگیری\" را انتخاب نمایید.\n\nبا استفاده از این ابزار می توانید عملیات ساخت نسخه پشتیبان از فایل های\nاصلی برنامه و همچنین بازگرداندن آنها را انجام دهید.\n\nاین عملیات از طریق منوی اصلی در گوشه سمت چپ و بالای پنجره اصلی قابل\nدسترس می باشد.\n\n[تصویرپشتیبان گیری از نرم افزار فاکتور][تصویر]\n\n\n\n**انتخاب نوع عملیات :** در صفحه نخست این پنجره شما می بایست نوع عملیات\nرا انتخاب نمایید . اگر گزینه مورد نظر شما \"پشتیبان گیری از اطلاعات\"\nباشد ، از کل اطلاعات قابل پشتیبان گیری نسخه پشتیبان تهیه خواهد شد .\nولی اگر \"بازگرداندن فایل پشتیبان را انتخاب نمایید می توانید انتخاب\nکنید کدام قسمت بازگردانده شود.\n\nپس از انتخاب گزینه مورد نظر \"بعدی\" را برای رفتن به مرحله بعد انتخاب\nنمایید.\n\n[تصویرپشتیبان گیری از نرم افزار فاکتور][تصویر]\n\n\n\n**انتخاب فایل پشتبان :** در این مرحله فایلی را که میخواهید عملیات\nپشتیبان گیری روی آن انجام شود را انتخاب نمایید . پس از انتخاب \"بعدی\"\nرا برگزینید تا عملیات پشتیبان گیری آغاز شود .\n\n[تصویرپشتیبان گیری از نرم افزار فاکتور][تصویر]\n\n\n\n**پایان :** در صورت موفقیت آمیز بودن عملیات پشتیبان گیری پیامهای بالا\nنمایش داده می شود.\n\nتوجه:\n\n  ممکن است با اجرای فایل پشتیبان بصورت مستقیم و بدون اجرای نرم افزار و\n  انتخاب آن از منوی اصلی با خطا مواجه شوید، در این حالت ابتدا نرم\n  افزار را اجرا کنید و از منوی اصلی وارد قسمت پشتیبانگیری شوید و از\n  آنجا فایل مورد نظر را انتخاب نمایید."}
{"id": "6e7567b1bf178d237da35d908c14c36e9f174055", "url": "https://mohsensoft.com/docs/faktor/backup.html", "title": "پشتیبان گیری", "chunk_index": 1, "text": "پشتیبانگیری خودکار\n==================\n\n[تصویرnewflag][تصویر] اگر مشکلی برای اطلاعات انبار پیش آمده باشد بدون\nداشتن فایل پشتیبان این قابلیت در نرم افزار وجو دارد که بصورت خودکار هر\nساعت یکبار در صورت تغییر در اطلاعات انبار یک پشتیبان خودکار از اطلاعات\nانبار گرفته میشود و براحتی میتوانید با استفاده از منوی اصلی پنجره\nانبار عملیات بازگردانی این پشتیبان را انجام دهید."}
{"id": "3c18dd03798f2d0df2d84765cc641f2d5d80592f", "url": "https://mohsensoft.com/docs/faktor/backup.html", "title": "پشتیبان گیری", "chunk_index": 2, "text": "بازگردانی فایل\n==============\n\nبه هر دلیلی ممکن است یک فایل دچار مشکل شود، از جمله مشکلات دستگاه\nذخیره کننده، قطع ناگهانی برق، ویروس و ... . در این مواقع علاوه بر\nاستفاده از پشتیانگیری ها نرم افزار فاکتور امکان دیگری در اختیار شما\nقرار داده است که در آن ده ذخیره آخر یک فایل در محلی نگهداری میشود که\nدر صورت لزوم میتوانید از آن استفاده نمایید.\n\nبرا اطلاعات بیشتر به قسمت \"نمایش پوشه فایلهای پشتیبان\" از پنجره\nتنظیمات بخش ذخیره و بازیابی مراجعه نمایید"}
{"id": "56fc8081bba4ede88c58f537bf1f0507b1896fce", "url": "https://mohsensoft.com/docs/faktor/calculator.html", "title": "ماشین حساب", "chunk_index": 0, "text": "ماشین حساب\n**********\n\n[تصویرماشین حساب][تصویر]\n\n\n\nبه منظور سهولت در محاسبات از این ابزار بسیار کاربردی میتوانید استفاده\nنمایید، این ماشین حساب برای محاسبات روزمره مالی بهینه شده است تا\nبتوانید بسرعت محاسبه مورد نظرتان را بدون کمترین خطا و اشتباه انجام\nدهید.\n\n\nویژگی ها و امکانات:\n===================\n\n* محاسبه درجا و سریع مقدار نهایی و نمایش آن در لحظه.\n\n* امکان وارد کردن سه صفر با کلید میانبر کنترل یا فاصله.\n\n* نمایش همه محاسبات بصورت لیست برای مشاهده و کنترل مقادیر وارد شده.\n\n* شماره گذاری لیست نمایش جهت اطلاع از تعداد وارد شده.\n\n* امکان وارد کردن پرانتز برای محاسبه یک مجموعه مستقل از محاسبات در یک\n  سطر.\n\n* محاسبه و نمایش درجای مقادیر پرانتر در کنار شماره آن سطر.\n\n* امکان وارد کردن درصد در سطر و پرانتز.\n\n* محاسبه درجای درصد و نمایش همزمان آن در کنار شماره هر سطر.\n\n* امکان تغییر اندازه خودکار پنجره متناسب با تعداد مقادیر وارد شده برای\n  مشاهده راحتتر همه آنها.\n\n* امکان استفاده از ماشین حساب در هر مکان از نرم افزار فاکتور و برگشت\n  نتیجه به همان فیلد در حال تایپ."}
{"id": "713d59654f7481048384bfcc2a10173baea18142", "url": "https://mohsensoft.com/docs/faktor/calculator.html", "title": "ماشین حساب", "chunk_index": 1, "text": "روش استفاده\n===========\n\nکار کردن با این ماشین حساب بسیار ساده و روان است و براحتی و بدون\nاستفاده از موس میتوانید با صفحه کلید با آن کار نمایید، تنها کافیست\nکلیدهای میانبر هر گزینه در ماشین حساب را بدانید که به قرار زیر هستند:\n\n* **عملگرهای ریاضی**: کلیدهای میانبر این عملگر ها همان کلیدهای معمول\n  صفحه کلید هستند که شامل چهار عمل اصلی و همینطور کلید \"Enter\" که برای\n  \"=\" استفاده میشود.\n\n* **CE**: این کلید برای پاک کردن مقدار نوشته شده در خط جاری میباشد که\n  با کلید میانبر \"Delete\" قابل اجرا است.\n\n* **C**: این کلید که برای پاک کردن کل محاسبات استفاده میشود با کلید\n  میانبر \"Delete\" + \"Shift\" قابل فراخوانی میباشد.\n\n* **000**: برای وارد کردن سه عدد صفر کافیست از کلید های \"Ctrl\" و یا\n  \"Space\" یا همان فاصله استفاده نمایید.\n\n* **(  )**: برای شروع یک عبارت پرانتر و یا پایان آن علاوه بر تایپ خود\n  کاراکتر های پرانتز توسط صفحه کلید میتوانید از کلیدهای میانبر\n  \"PageUp\" یا \"PageDown\" استفاده نمایید.\n\n* **فراخوانی در نرم افزار فاکتور**: برای نمایش ماشین حساب در هر فیلدی\n  از نرم افزار فاکتور کافیست از کلید میانبر \"F2\" استفاده نمایید. سپس\n  پس از انجام محاسبات و فشردن کلید \"Enter\" نتیجه آن به فیلد در حال\n  تایپ منتقل خواهد شد."}
{"id": "1e42e973c6adfb01354729721a1e389c871d45d5", "url": "https://mohsensoft.com/docs/faktor/cardpay.html", "title": "پرداخت توسط دستگاه کارت خوان", "chunk_index": 0, "text": "پرداخت توسط دستگاه کارت خوان\n****************************\n\nاین امکان در نرم افزار وجود دارد که بتوانید توسط دستگاه کارت خوان متصل\nبه نرم افزار مبلغ نهایی برگه را از مشتری دریافت نمایید.\n\nاین کار مزیت های زیادی از جمله از بین رفتن اشتباه در وارد کردن مبلغ در\nکارت خوان، سرعت در پرداخت، سهولت در پرداخت و ... را بدنبال دارد.\n\nبرای استفاده از این قابلیت به دو گزینه مقابل قسمت قیمت نهایی قابل در\nقسمت پایین نرم افزار مراجعه نمایید :\n\n[تصویرپرداخت توسط دستگاه کارت خوان][تصویر]\n\nدر این قسمت دو گزینه قابل مشاهده است:\n\nگزینه اول از سمت چپ برای **تنظیمات کارت خوان** انتخاب شده می باشد که\nدر ادامه به آن خواهیم پرداخت،\n\nگزینه دوم برای **انجام پرداخت** و دسترسی به منوی انتخاب دستگاه کارت\nخوان و تنظیمات دیگر توسط فلش کناری استفاده می شود. |\n\nدر منو ای که پس از کلیک بر روی فلش کناری گزینه پرداخت نمایش داده می\nشود موارد زیر وجود دارند:\n\n**لیست دستگاههای کارت خوان قابل انتخاب**  در ابتدای این منو قرار\nمیگیرند و میتوانید با انتخاب هر کدام از آنها، آن کارت خوان را بعنوان\nپیشفرض پرداخت تعیین نمایید تا با کلیک بر روی گزینه پرداخت، پرداخت توسط\nآن دستگاه انجام گردد.\n\n**تبدیل به ریال :** با فعال کردن این گزینه مبلغ نهایی در 10 ضرب خواهد\nشد.\n\n**راهنما :** توسط این گزینه راهنمای مربوطه ( همین صفحه ) نمایش داده\nخواهد شد."}
{"id": "938c459b3e7e1a623c8bf5ceb279ffaa08a095aa", "url": "https://mohsensoft.com/docs/faktor/cardpay.html", "title": "پرداخت توسط دستگاه کارت خوان", "chunk_index": 1, "text": "تنظیمات اتصال کارت خوان\n=======================\n\nدر صورتی که یک کارت خوان انتخاب شده باشد، با کلیک بر روی گزینه تنظیمات\nکارت خوان پنجره زیر نمایش داده خواهد شد:\n\n[تصویرتنظیمات اتصال کارت خوان][تصویر]\n\n\n\nدر این پنجره تنظیمات ارتباط نرم افزار با دستگاه کارت خوان وجود دارند.\n\nتوجه:\n\n  در حال حاضر تنها ارتباط تحت شبکه  پشتیبانی میشود، این حالت شامل\n  وضعیتی است که کارت خوان به شبکه ای که سیستم شما در همان شبکه متصل\n  میباشد قرار دارد و یا کارت خوان توسط ارتباطی دیگر به سیستم متصل شده\n  است و با یک آی پی توسط نرم افزاری واسط مخصوص کارت خوان قابل دسترس\n  باشد."}
{"id": "57be9d48cb9866d5d8643e6776453b05747db3d4", "url": "https://mohsensoft.com/docs/faktor/cardpay.html", "title": "پرداخت توسط دستگاه کارت خوان", "chunk_index": 2, "text": "نصب دستگاه\n==========\n\nدر مواردی نیاز به نصب درایور یا واسط نرم افزاری دستگاه وجود دارد که در\nکنار عنوان دستگاه عبارت \"ارتباط مستقیم\" ذکر نشده باشد، در این حالت\nمعمولا به همراه کارت خوان یک فایل نصب وجود دارد که سرویسی در سیستم شما\nنصب خواهد کرد که در آن مشخصات اتصال به شما داده می شود در غیر اینصورت\nنیازی به نصب وجود ندارد و تنها وارد کردن آی پی و پورت دستگاه متصل به\nشبکه کفایت میکند.\n\nبرای تنظیم کارت خوان کافیست دو مشخصه آی پی و پورت اتصال را تنظیم\nنمایید. این مشخصات را میبایست از دستگاه کارت خوان دریافت نمایید، محل\nدسترسی به این مشخصات تنظیمات دستگاه کارت خوان یا در برخی دستگاهها\nپرینت مشخصات آن است.\n\nدر تنظیم این مشخصات به نکات گفته شده در زیر پنجره دقت لازم را انجام\nدهید.\n\nتوجه:\n\n  برای اتصال دستگاه و نصب آن از پشتیبانی دستگاه کارت خوان خود کمک\n  بگیرید. و یا در صورت داشتن دانش کافی میتوانید این کار را خودتان\n  انجام دهید."}
{"id": "80074ce2bc50063084fcef4b105da1ce13b4c655", "url": "https://mohsensoft.com/docs/faktor/definitions.html", "title": "تعاریف", "chunk_index": 0, "text": "تعاریف\n******"}
{"id": "79060c2c52ace10662f2010a05e7b88bd1b088bf", "url": "https://mohsensoft.com/docs/faktor/definitions.html", "title": "تعاریف", "chunk_index": 1, "text": "برگه\n====\n\nبه فایل طرح یک برگه یا فرم که تمام مشخصات ، فرمول های محاسبه ، فایلهای\nمورد نیاز و قابلیت های یک برگه را در خود جای داده است یک \"برگ\" نامیده\nمیشود . برگ قابل افزودن می باشد و شما می توانید طبق نیاز خود برگ مناسب\nکار خود را از سایت نرم افزاری محسن دریافت نموده و یا آن را طبق نیاز\nخود سفارش دهید."}
{"id": "46cd3a49b2d22494d16571f924f260341ae8c7c6", "url": "https://mohsensoft.com/docs/faktor/definitions.html", "title": "تعاریف", "chunk_index": 2, "text": "بسته نصبی برگه ها\n=================\n\n   [تصویربسته نصبی برگه ها][تصویر]\n\nفایلی شامل برگ و تمام موارد مورد نیاز آن که توسط آن یک برگ بر روی نرم\nافزار نصب می شود . پسوند این فایل \"msfi\" می باشد و آیکون آن نیز به شکل\nمقابل است . برای نصب برگ تنها کافیست این فایل را اجرا نمایید و طبق\nپیامهایی که نمایش داده می شود عمل نمایید ."}
{"id": "d4a18a78294c49afed4157de10e7bf3248adc1ba", "url": "https://mohsensoft.com/docs/faktor/definitions.html", "title": "تعاریف", "chunk_index": 3, "text": "فایل پشتیبان\n============\n\n   [تصویرفایل پشتیبان][تصویر]\n\nشما توسط نرم افزار می توانید یک فایل پشتیبان از تنظیمات و انبار تهیه\nنمایید . از این فایل پشتیبان می توانید در مواقعی مثل تعویض ویندوز و یا\nکپی کردن تنظیمات و انبار به سیستم های دیگر کمک گرفت . پسوند این فایل\n\"msfb\" می باشد و آیکون آن نیز به شکل مقابل است ."}
{"id": "f9bb3cab3b633fddcb0ccccaab5b1c8d17fdd9b9", "url": "https://mohsensoft.com/docs/faktor/definitions.html", "title": "تعاریف", "chunk_index": 4, "text": "فایل سند\n========\n\n   [تصویرفایل سند][تصویر]\n\nفایلی است که اطلاعات وارد شده به همراه مشخصات مشتری و نوع برگ در آن\nذخیره می شود. این فایل قابل ویرایش و بازگشایی مجدد می باشد و می توانید\nدر هر سیستم دیگری که برگ مربوطه روی آن نصب می باشد باز نمایید . آیکون\nآن به شکل مقابل می باشد."}
{"id": "af98e9df200e73bf9f2bfb92c7acdcea0e22e19a", "url": "https://mohsensoft.com/docs/faktor/definitions.html", "title": "تعاریف", "chunk_index": 5, "text": "فایل الگو\n=========\n\n   [تصویرفایل سند][تصویر]\n\nفایلی است که یک الگو در آن ذخیره شده است . برای مثال می توانید مقادیر\nو تنظیمات مورد نظر خود در یک برگه را در یک فایل ذخیره نمایید و آن را\nبرای دیگری ارسال کنید و آن شخص بتواند از آن بعنوان یک برگ با تنظیمات\nخاص استفاده نماید . پسوند این فایل \"msft\" می باشد و آیکون آن نیز به\nشکل مقابل است . برای نصب الگو تنها کافیست این فایل را اجرا نمایید و\nطبق پیامهایی که نمایش داده می شود عمل نمایید."}
{"id": "8d843e2f5839b56236f7c485a473700185551f6b", "url": "https://mohsensoft.com/docs/faktor/definitions.html", "title": "تعاریف", "chunk_index": 6, "text": "انبار\n=====\n\nدر این نرم افزار بخشی برای مدیریت موجودی کالاها و خدمات شما وجود دارد\nکه در آن می توانید کارهای زیر را انجام دهید :\n\n   * افزودن و حذف کالا یا خدمات از انبار\n\n   * جستجوی سریع در انبار بر اساس همه فیلدها\n\n   * انتخاب کالا یا خدمات برای افزودن به فاکتور\n\n   * امکان افزودن گزینشی به فاکتور\n\n   * استفاده از بارکدخوان برای انتخاب کالا یا خدمات\n\nاطلاعات بیشتر"}
{"id": "40840161eadeea32a964d33f6b20b4a1a2becb0d", "url": "https://mohsensoft.com/docs/faktor/definitions.html", "title": "تعاریف", "chunk_index": 7, "text": "برگه خروجی\n==========\n\nشما میتوانید برگ دیگری غیر از برگ کنونی برای چاپ انتخاب نمایید. برای\nاطلاعات بیشتر به نوار تنظیمات مراجعه نمایید."}
{"id": "08ee9020e00c9f3eaefe5d303dbe391490abbd01", "url": "https://mohsensoft.com/docs/faktor/definitions.html", "title": "تعاریف", "chunk_index": 8, "text": "شناسه برگ\n=========\n\nکدی است یکتا برای تمایز هر برگ ، این کد مستقل از نام و سازنده برگ می\nباشد . شما میتوانید از این کد برای مواردی مثل جستجو بدنبال برگی خاص\nاستفاده نمایید ."}
{"id": "44801ee54322d19bbbce9e6f974b396740403850", "url": "https://mohsensoft.com/docs/faktor/design-page-request.html", "title": "درخواست طراحی برگه", "chunk_index": 0, "text": "درخواست طراحی برگه\n******************\n\n   اگر برگه ای را در لیست برگه های سایت نمیبینید و به آن نیاز دارید کافیست طبق روش زیر از نرم افزاری محسن درخواست طراحی نمایید :\n   **مرحله درخواست :** در این مرحله میبایست:\n\n   1. برگ درخواستی\n   2. برگ نمونه\n   3. اندازه و جهت برگه\n   4. توضیحات مورد نیاز\n\nارسال نمایید.این برگ می تواند تصویر فعلی برگی باشد که هم اکنون از آن\nاستفاده می نمایید و یا طراحیی از برگی که در نظر دارید و آن را در نرم\nافزارهای مختلف مانند اکسل یا نرم افزار های گرافیکی طراحی نموده اید .\nهمچنین نمونه پر شده برگ مورد نظر به همراه توضیحات مورد نیاز مثل\nاندازه، نام و محاسبات مورد نیاز برگه را جمع آوری کرده و توسط قسمت\nارسال نمایید.\n\n   **مرحله بررسی و تائید :** پس از ارسال درخواست طبق اولویت ارسال ها درخواست شما مورد بررسی قرار خواهد گرفت . در این مرحله اگر سوالی در ساخت برگ بوجود آید با شما توسط ایمیل تماس گرفته خواهد شد . اگر امکان طراحی برگ درخواستی وجود داشته باشد پیامی مبنی بر تائید برگ به ایمیل شما ارسال خواهد شد .\n   **مرحله تائید نهایی :** اگر برگه درخواستی برگه ای عمومی و پرکاربرد باشد بصورت خودکار به مرحله بعد خواهید رفت . اما اگر برگ درخواستی خاص و کم کاربرد برای عموم باشد شما می بایست مبلغی بعنوان پیش پرداخت پرداخت نمایید تا طراحی برگ آغاز شود . اطلاعات این پرداخت در پیام تائید مرحله قبل ارسال می شود .\n   **مرحله طراحی :** در این مرحله طراحی آغاز شده است . ممکن است در این مرحله نمونه ای برای تست به شما ارسال شود و شما برای نهایی شدن طراحی برگ بعد از تست آن برگ شرایط را اعلام نمایید .\n   **مرحله عرضه برگ :** این مرحله نهایی می باشد . در این مرحله برگ طراحی شده در سایت قرار داده می شود و به شما توسط ایمیل اطللاع رسانی خواهد شد ."}
{"id": "ea58aa9efbc0bca9ff2016099b1e2c5c96bc57a2", "url": "https://mohsensoft.com/docs/faktor/design-page-request.html", "title": "درخواست طراحی برگه", "chunk_index": 1, "text": "هزینه طراحی\n===========\n\nهزینه طراحی برگه جدید همان هزینه دانلود برگه و در حد قیمت برگه های\nموجود در سایت خواهد بود، به عبارت دیگر هزینه ای برای طراحی وجود ندراد،\nمگر اینکه برگه برای کاربرد خاص فرد باشد و قابلیت استفاده عمومی را\nنداشته باشد."}
{"id": "9bccbf4e7cf3cecd4bf735a2365950b8c155565f", "url": "https://mohsensoft.com/docs/faktor/design-page-request.html", "title": "درخواست طراحی برگه", "chunk_index": 2, "text": "تعرفه و قیمت گذاری\n==================\n\nبرگه های نرم افزار فاکتور از نظر قیمت سه نوعند :\n\n1. برگه هایی که بصورت رایگان عرضه می شوند.\n\n2. برگه هایی که با کمترین قیمت ممکن همراه با نوشته کوچک آدرس سایت در\n   کنار جداول و یا کنار برگه عرضه می شوند. این برگه ها بر اساس کارایی،\n   پیچیدگی و عمومیت کاربرد قیمیت گذاری می شوند.\n\n3. برگه هایی مانند برگه های نوع دوم با این تفاوت که نوشته کوچک آدرس\n   سایت در آنها نیست، قیمت این برگه ها به علت نبود نشانی از سازنده در\n   آن همیشه پنج برابر نوع دوم قیمت گذاری می شوند.برگه ای که نسخه ای با\n   این ویژگی دارد با علامت N در کنار آن مشخص می شود.\n\nتوجه:\n\n     تمامی مشخصات مانند نشانی ها، اسامی، لوگو و تصاویر موجود در پیش نمایش برگه ها قابل تغییر می باشند و فقط برای نمونه درج شده اند و ارتباطی به سه نوع بالا ندارند.\n     برای اطلاعات بیشتر به پنجره اصلی مراجعه نمایید."}
{"id": "eb1706c1985d224e180be6d5bceaf0cb7bc245eb", "url": "https://mohsensoft.com/docs/faktor/faq.html", "title": "سوالات متداول", "chunk_index": 0, "text": "سوالات متداول\n*************\n\n\n1. چطور اعداد را فارسی کنیم؟\n============================\n\nنسبت به ویندوز خود یکی از مسیر های زیر را دنبال کنید:\n\nدر ویندوز 11:\n\n   'Settings -> Time & language -> Language & region -> Administrative language settings -> Format -> Additional settings'\n\nدر ویندوز 8 و 10:\n\n   'This PC -> Open Control Panel -> Region -> Additional Settings'\n\nبرای ویندوز 7:\n\n   'Start -> Control Panel -> Regional and Language -> Additional Settings'\n\nبرای ویندوز ایکس پی:\n\n   'Start -> Control Panel –> Regional and Language Options -> Customize'\n\nسپس گزینه Use native digits را اگر از تنظیمات کامل فارسی استفاده می\nکنید روی Context و الا روی National قرار دهید.\n\n   **تنظیمات صحیح اعداد**\n [تصویرتنظیمات صحیح اعداد ویندوز][تصویر]\n\n   **تنظیمات صحیح پول**\n [تصویرتنظیمات صحیح پول ویندوز][تصویر]\n\n\n\n\n2. برگه ای را دانلود کرده ام،چطور نصب و استفاده کنم؟\n====================================================\n\n* اگر برنامه فاکتور را نصب کرده باشید فایل دانلود شده به شکل \" بسته\n  نصبی برگه \" که در قسمت تعاریف معرفی شد نمایش داده خواهد شد ، با\n  دوبار کلیک کردن و یا راست کلیک و انتخاب گزینه اول به معنی \" نصب برگه\n  فاکتور \" می توانید آن را نصب کنید . همچنین با کشیدن و رها کردن فایل\n  روی آیکون برنامه نیز می توانید آن را نصب نمایید . پس از نصب با باز\n  کردن برنامه و با استفاده از گزینه \" انتخاب برگ \" می توانید لیست برگ\n  های نصب شده را ببینید و مورد دلخواه را باز نمایید . مراحل تصویری این\n  کار در لینک زیر قابل مشاهده می باشد:\n  http://www.mohsensoft.com/product/faktor/index.php?page=4#navi\n\n\n3. چطور میتوانم گزینه‌هایی را بعنوان پیش فرض تنظیم کنم؟\n=======================================================\n\n* همانطور که در قسمت \" الگو \" توضیح داده شده است می توانید یک برگ را\n  باز نموده و گزینه های مورد نظر را تنظیم کنید ، سپس با استفاده از\n  گزینه \"  الگو \" یک الگو جدید اضافه نمایید و بعد از آن هر کدام از\n  الگو ها را که بیشتر مورد کاربرد دارید بعنوان پیشفرض انتخاب کنید تا\n  موقع انتخاب آن برگ این تنظیمات روی آن بصورت پیشفرض اعمال شود . این\n  تنظیمات می تواند تمام موارد موجود در یک برگ شامل جدول ، فیلدهای\n  پایانی ، تنظیمات و مشخصات مشتری/متقاضی باشد .\n\n     رفتن به قسمت الگو\n\n\n4. چگونه از ویرایش جدید مطلع شوم؟\n=================================\n\nکافیست سیستم خود را به اینترنت متصل نمایید ، اگر از ویرایشی قدیمی\nاستفاده می کنید پیامی به همین مضمون در کادر پایین پنجره اصلی به نمایش\nدر خواهد آمد که در آن آدرس محل دانلود نسخه جدید قابل انتخاب می باشد.\n\n\n5. ویرایش کنونی نرم افزار من چیست؟\n==================================\n\nبرای دیدن ویرایش کنونی نرم افزار می توانید روی آیکون علامت سوال آبی\nرنگ در قسمت بالا و سمت راست برنامه کلیک کنید،پنجره ای حاوی اطلاعات نرم\nافزار نمایش داده خواهد شد که در آن در قسمت بعد از نام لاتین نرم افزار\nویرایش آن نوشته شده است که عددی چهار قسمتی می باشد.\n\n\n6. بعد از باز کردن فایل از ویرایش قبلی کلمات فارسی بهم ریخته است.\n=================================================================\n\nاین مورد در قسمت \" مهاجرت از نسخه های قبلی \" توضیح داده شده است.\n\n\n7. وقتی دستور چاپ را صادر میکنم در صفحه چاپ شده هیچ نوشته ای وجود ندارد و یا متنها کامل نیستند.\n===============================================================================================\n\n   اگر به تازگی نرم افزار را نصب کرده اید با یکبار ریست سیستم مشکل برطرف خواهد شد.\n\n   اگر مشکل هنوز ادامه داشت فونت های زیر را دانلود و نصب نمایید :\n\nhttp://dl.mohsensoft.com/download/files/MSNazanin.zip\nhttp://dl.mohsensoft.com/download/files/MSYekan.zip\n\n   و در نهایت گزینه \" پرینت کمکی \" را در قسمت تنظیمات فعال نمایید.\n\n\n8. متن چاپ شده در محل خود چاپ نمی شود.\n======================================\n\nدر بعضی برگه ها نظیر برگه های چک ، که میبایست متن چاپ شده در محل مشخص\nچاپ شود شما میبایست به نسبت نوع چاپگر خود تنظیمات حاشیه را تغییر دهید\n. برای این کار پیشنهاد میشود ابتدا یک برگ سفید ( و یا یک کپی و یا اصل\nبرگ ) را در چاپگر خود قرار دهید و یکبار روی این برگ چاپ بگیرید ، سپس\nتوسط یک خط کش محل چاپ متن ها را نسبت به محل درست مقایسه نمایید و\nمقادیر صحیح را در قسمتهای \"جابجایی افقی\" و جابجایی عمود\" از گروه\n\"چیدمان\" در نوار تنظیمات  بنویسید. برای مثال اگر پرینت خروجی سه\nمیلیمتر از مکانی که میبایست چاپ کند به سمت چپ چاپ میکند کافیت مقدار\nجابجایی افقی را بعلاوه سه کنید . برای اطلاعات بیشتر به نوار تنظیمات از\nپنجره اصلی مراجعه نمایید.\n\n\n9. چگونه یک فایل الگو را نصب کنم؟\n=================================\n\nنصب یک فایل الگو مانند نصب یک برگه می باشد ، تنها کافیست روی آن دوبار\nکلیک نمایید تا توسط برنامه باز شود . بعد از بازگشایی توسط برنامه ،\nسوالی در مورد پیشفرض کردن الگو پرسیده می شود ، اگر تمایل دارید برگ\nمورد نظر همیشه با این الگو باز شود جواب مثبت دهید .\n\n\n10. چگونه اطلاعات انبار و مشتری/متقاضی را بین چند سیستم به اشتراک بگذارم؟\n=========================================================================\n\nبرای اینکار یک پوشه را در سیستم اصلی یا سرور شبکه برای دیگر سیستم ها\nبه اشتراک بگذارید، سپس بهتر است در دیگر سیستم ها این پوشه را بصورت یک\nدرایو شبکه تعریف کنید و توسط راهنمای موجود در بخش \"ذخیره و بازیابی\" از\nپنجره تنظیمات آدرس پوشه پیشفزض اطلاعات را به آن درایو یا پوشه تغییر\nدهید. توجه کنید که اینکار نیاز به دانش اولیه شبکه دارد و اگر از آن\nاطلاعی ندارید از یک متخصص این کار کمک بگیرید، لطفا از پرسیدن سوال در\nمورد نحوه شبکه کردن از پشتیبانی نرم افزار خودداری کنید زیرا این کار\nمربوط به نرم افزار نیست و راهنمایی غیر حضوری معمولا در برپایی شبکه های\nکامپیوتری کار منتطقی و کارسازی نیست و نیاز به دانش و تجربه دارد"}
{"id": "3360307fa796933467292eba991092820d9f2f43", "url": "https://mohsensoft.com/docs/faktor/file-manager.html", "title": "مدیریت فایل", "chunk_index": 0, "text": "مدیریت فایل\n***********\n\n[تصویرپنجره مشتری/متقاضی][تصویر]\n\nدر این قسمت امکانات متعدد و پیشفرته ای برای مدیریت، نمایش و جستجوی\nفایل در نظر گرفته شده است.\n\nبراحتی و بدون نیاز به نصب نرم افزار های خاص یک فایل، ده ها نوع فایل\nمختلف را میتوانید مشاهده کنید و بدون باز کردن فایلها بصورت دسته جمعی و\nیکجا محتوای آنها نمایش داده می شود.\n\nبدون اینکه نگران گم شدن، زیاد شدن، شلوغ شدن و بهم ریختگی فایلهای یک\nمشتری یا پروژه باشید تنها میتوانید روی انجام کارتان تمرکز کنید و هر\nفایل را در محل مخصوص به همان مشتری یا پروژه ذخیره و مدیریت نمایید.\n\nدر نحوه نمایش فایلها علاوه بر حالتهای معمول لیستی و جزئیات دو حالت\nگالری نیز برای نمایش بزرگتر محتوا و استفاده حداکثری از فضای نمایش وجود\nدارد.\n\nهمچنین امکانات پیشرفته ای برای جتجوی یک فولدر در نظر گرفته شده است که\nحتما از آن شگفت زده خواهید شد.\n\nعلاوه بر موارد بالا امکاناتی نظیر فیلتر بر اساس نوع های اصلی فایل،\nانیمیشن هنگام جستجو، نمایش تاریخ های مشخصات فایل مانند تاریخ آخرین\nویرایش بصورت شمسی و دیدن پیشنمایش بزرگتر از فایل انتخابی نیز وجود\nدارد."}
{"id": "eea442ce46ce9c93467c0c1d770a1863d970447a", "url": "https://mohsensoft.com/docs/faktor/file-manager.html", "title": "مدیریت فایل", "chunk_index": 1, "text": "نمایش محتوای فایل\n=================\n\nدر برنامه امکان نمایش فرمتهای مختلف زیر  بصورت مستقل وجود دارد، به\nمرور فرمت های بیشتری اضافه خواهد شد :\n\n* **تصویر :** شامل انواع فرمت های نمایش و ویرایش عکس\n\n        psd, png, bmp, gif, jpg, jpeg, jpe, tif, tiff, psb\n        ico, cur, fax, g3n, g3f, xif, jif, pcx, bmp, dib, rle\n        dicom, v2, wmf, emf, tga, targa, vda, icb, vst, pix, dcm\n        pxm, ppm, pgm, pbm, wbmp, jp2, j2k, jpc, j2c, dcx, dic\n        crw, cr2, dng, nef, raw, raf, x3f, orf, srf, mrw, dcr\n        bay, pef, sr2, arw, kdc, mef, 3fr, k25, erf, cam, cs1\n        dc2, dcs, fff, mdc, mos, nrw, ptx, pxn, rdc, rw2, rwl\n        iiq, srw, iev, all, ien, imageen, lyr, wdp\n        hdp, jxr, dds, heic, heif, heics, avcs, heifs\n\n* **طراحی :** شامل انواع فرمت های طراحی دو بعدی و سه بعدی\n\n        dwg, dxf, dwt, svg, svgz, stl, dwfx, dwf, w2d, cgm, rtl, spl, prn, gl2, gl\n        hpgl2, hpgl, hp3, hp2, hp1, hpp, hp, plo, hpg, hg, hgl, plt, pcl, gp2\n\n* **ویدئو :** شامل انواع فرمت های ویدئویی مانند\n\n        wmv, mpg, mpeg, avi\n\n* **اسناد :** شامل اسناد رایج پر استفاده مانند :\n\n        pdf\n\n* **متن :** شامل انواع فرمت های متنی پر استفاده مانند :\n\n        txt, ini, inf, md\n\n* **کد برنامه نویسی :** شامل انواع فرمت های کد منبع مانند :\n\n        php, js, java, cs, css, html, vb, py, xml, cpp, c, class, h, pl, sh, swift\n        jsp, asp, rss, jsx, json, htm, rst, conf, xaml, pas\n\nاز کاربرد های این امکان میتوان به مدیریت فایلهای مشتریان یک عکاسی و یا\nیک طراح نام برد."}
{"id": "476bf212fc1e757b60739c3d50075ca8f650539c", "url": "https://mohsensoft.com/docs/faktor/file-manager.html", "title": "مدیریت فایل", "chunk_index": 2, "text": "مدیریت فایل\n===========\n\nعلاوه بر امکان استفاده معمول و روزمره از قسمت \"فایل\" وقتی\nمشتری/متقاضی/پروژه ای انتخاب میکنید اگر به آن مشتری کد اختصاص داده\nباشید نرم افزار پوشه ای در محل پوشه اصلی فایلهای مشتری/متقاضی/پروژه ها\n(که در پنجره تنظیمات آن را مشخص میکنید) ایجاد مینماید و پس آن  محل را\nنمایش میدهد بدون آنکه نیاز باشد شما به محل پوشه مشتری/متقاضی/پروژه\nبروید.\n\nبه گزینه قرمز رنگ موجود در سمت چپ نوار بالایی فایلها در تصویر بالا دقت\nکنید، در هر زمان اگر در پوشه مربوط به مشتری/متقاضی/پروژه ی انتخاب شده\nباشید به رنگ سبز و در غیر اینصورت قرمز خواهد شد.\n\nبا کلیک بر روی این گزینه (و یا همانطور که گفته شد انتخاب یک\nمشتری/متقاضی/پروژه) به پوشه مربوط به آن مشتری/متقاضی/پروژه خواهید رفت.\n\nدر پوشه هر مشتری/متقاضی/پروژه یک پوشه با نام \"Faktor\" توسط نرم افزار\nایجاد میشود، کاربرد این پوشه ذخیره تمام فاکتور های مربوط یه\nمشتری/متقاضی/پروژه انتخاب شده در آن است،\n\nدر صورتی که از گزینه \"ذخیره در پوشه کاربر...\" در منوی اصلی برنامه برای\nذخیره کردن استفاده کنید این پوشه بصورت پیشفرض نمایش داده خواهد شد."}
{"id": "0622b89d52ab50435f2d1ec64deb414bd781eb3c", "url": "https://mohsensoft.com/docs/faktor/file-manager.html", "title": "مدیریت فایل", "chunk_index": 3, "text": "جستجو\n=====\n\nجستجو در میان فایلهای پوشه نمایش داده شده علاوه بر حالت معمول جستجو\nیعنی نوشتن قسمتی یا کل نام مورد جستجو امکانات زیر نیز در آن وجود دارد\nکه میتوانید بسیار راحت و پیشرفته بدنبال فایل مورد نظرتان بگردید:\n\nبا وارد کردن کاراکتر های زیر دستورات مختلفی را به جستجوگر میدهید:\n\n* *** :** با قرار دادن ستاره در قسمتی از متن جستجو به جستجوگر میگویید\n  که جای این ستاره کاراکترهایی وجود دارد و یا ممکن است کاراکتری وجود\n  نداشته باشد.\n\n        برای مثال با جستجوی \"پ*ر\" موارد \"پر\" و \"پنیر\" در صورت وجود نمایش داده میشوند.\n\n* **# :** این کاراکتر مانند ستاره میباشد با این تفاوت که میبایست حداقل\n  یک حرف بجای آن وجود داشته باشد.\n\n        برای مثال با جستجوی \"پ#ر\" موارد \"پدر\" و \"پنیر\" در صورت وجود نمایش داده میشوندولی \"پر\" نمایش داده نخواهد شد.\n\n* **? :** این کاراکتر به جستجوگر میگوید که بجای آن فقط میتواند یک حرف\n  وجود داشته باشد و نه کمتر و نه بیشتر.\n\n        برای مثال با جستجوی \"پ?ر\" موارد \"پدر\" و \"پسر\" در صورت وجود نمایش داده میشوند و مواردی مانند \"پر\" یا \"پودر\" نمایش داده نخواهند شد.\n\nهمچنین امکان استفاده ترکیبی یا تکراری نیز در یک جستجو وجود دارد."}
{"id": "826f1031543bb13320a5da6cde734f0a969d88b7", "url": "https://mohsensoft.com/docs/faktor/fileproc.html", "title": "پردازش فایل", "chunk_index": 0, "text": "[تصویرnewflag][تصویر] پردازش فایل\n*********************************\n\nاز ویرایش 7 امکانی به نرم افزار فاکتور اضافه شده است که میتوانید بدون\nباز کردن فایل ها قیمت نهایی یا مجموع قیمت نهایی فایل یا فایلها را\nمشاهده نمایید.\n\nاین کار از چند طریق قابل انجام میباشد:\n\n\n1."}
{"id": "881b0cf19fbf1425a72de57978dd0fc07dc6fc1e", "url": "https://mohsensoft.com/docs/faktor/fileproc.html", "title": "پردازش فایل", "chunk_index": 1, "text": "اکسپلورر ویندوز\n==================\n\nدر این روش کافیست فایل یا فایلهایی که قصد مشاهده مجموع قیمت نهایی آنها\nرا دارید انتخاب کرده و روی آنها راست کلیک نمایید و گزینه \"مجموع مبلغ\nنهایی\" را انتخاب نمایید :\n\n[تصویرپنجره پردازش فایل][تصویر]\n\nپس از انتخاب این گزینه پنجره زیر نمایش داده میشود که در آن اطلاعات\nفایل(ها) نمایش داده شده است:\n\n[تصویرپنجره پردازش فایل][تصویر]\n\nدر این پنجره دقت داشته باشید که فایلهایی که با ویرایش 7 نرم افزار\nفاکتور یا بالاتر ذخیره شده باشند امکان خواندن مبلغ نهایی از آنها وجود\nدارد، پس نرم افزار به شما لیست فایلهایی که این شرایط را ندارند نمایش\nمیدهد تا بتوانید آنها را یکبار با ویرایش جدید بازکنید تا این مشکل\nبرطرف گردد.\n\nهمچنین در بخش دیگر این پنجره فایلهایی که امکان خواندن آنها بر اثر\nمشکلات مختلف وجود نداشته است لیست شده اند.\n\n\n2."}
{"id": "f22c4aa3e3548d4314880d9b2eb898de0dc4e4bd", "url": "https://mohsensoft.com/docs/faktor/fileproc.html", "title": "پردازش فایل", "chunk_index": 2, "text": "قسمت مدیریت فایل نرم افزار\n=============================\n\nبا رفتن به قسمت مدیریت فایل نرم افزار فاکتور امکانات بیشتری در این\nرابطه در اختیار شما قرار میگیرد :\n\n[تصویرپنجره پردازش فایل][تصویر]\n\n\n\nدر این قسمت با رفتن به هر پوشه اگر در آن پوشه فایل ذخیره شده فاکتور\nوجود داشته باشد بدون اینکه نیاز به انتخاب فایلی باشد نتیجه پردازش همه\nفایلهای آن پوشه در قسمت سمت راست نمایش داده میشود.\n\nاگر فایل یا فایلهایی را انتخاب نمایید بجای حالت قبل نتیجه پردازش فایل\nهای انتخاب شده نمایش داده خواهد شد."}
{"id": "f998bc15d02251b54c5e3c45257eb67ff7097b3b", "url": "https://mohsensoft.com/docs/faktor/from-old-version.html", "title": "مهاجرت از نسخه های قبلی", "chunk_index": 0, "text": "مهاجرت از نسخه های قبلی\n***********************\n\nاین بخش برای کاربرانی می باشد که قبلا از نسخه های قبلی نرم افزار ( 3\nبه پایین ، مثلا 2.8) استفاده می کردند و هم اکنون می خواهند از این نسخه\nاستفاده نمایند و نیاز دارند از فایلها و موارد ذخیره شده ی نسخه های\nقبلی خود استفاده نمایند.\n\nتوجه:\n\n  اگر قصد استفاده از بانک اطلاعاتی انبار را دارید قبل از حذف نسخه قبلی\n  این فایل را جابجا کنید.\n\nتوجه:\n\n  قبل از هر اقدامی از تمام فایل های فاکتور ذخیره شده یک کپی تهیه کرده\n  و به هیچ وجه آنها را باز نکنید تا اینکه مطمئن شده باشید که مشکلی با\n  باز شدن در ویرایش جدید وجود ندارد.\n\nبرای این منظور راهنمای استفاده از هر مورد بصورت جداگانه شرح داده می\nشود:\n\n**فایل سند فاکتور :** این فایل در نسخه جدید تغییرات زیادی داشته است ،\nولی به هیچ وجه نگران انتقال آن نباشید تنها کاری که باید انجام دهید این\nاست که یک بار این اسناد را با این نسخه باز کنید ، برنامه بصورت خودکار\nآن را تبدیل به ویرایش جدید میکند . توصیه میشود قبل از انجام این کار یک\nکپی از اطلاعات خود در محلی دیگر بگیرید تا در صورت هر گونه خطای احتمالی\nفایل های شما از بین نرود . این اطمینان را به شما میدهیم که فرایند\nتبدیل کاملا ایمن طراحی شده و تا کل تبدیل انجام نشود فایل نسخه قبلی دست\nنخورده باقی می ماند ، ولی داشتن کپی از اطلاعات نسخه قبلی توصیه می شود.\n\n**نکته مهم:** توجه داشته باشید که تبدیل صحیح حروف هنگامی رخ می دهد که\nفایل در هنگام تبدیل در همان وضعیت سیستم با ویرایش قدیمی بصورت صحیح باز\nشود در غیر اینصورت کلمات فارسی بصورت بهم ریخته تبدیل میشود ، پس قبل از\nباز کردن فایل با ویرایش جدید از صحت باز شدن در ویرایش قدیمی اطمینان\nحاصل نمایید.اگر فایل در ویرایش قدیمی نیز بصورت بهم ریخته نمایش داده می\nشود طبق قسمت پایانی فایل راهنمای آن ویرایش تنظیمات ویندوز را تغییر\nدهید.\n\n**بانک اطلاعاتی انبار :** فایلی که شامل موارد موجود در انبار می باشد\nفایل اطلاعاتی انبار نام دارد . این فایل نیز تغییراتی داشته است که\nبرنامه بصورت خودکار آن را تبدیل به ویرایش جدید میکند ، اما چون مسیر\nفایل در نسخه جدید عوض شده است برای شناساندن بانک اطلاعات قبلی انبار به\nبرنامه جدید مراحل زیر را طی نمایید :\n\n[تصویرمهاجرت از نسخه های قبلی][تصویر]\n\n* به محل نصب ویرایش قبلی بروید . برای اینکار روی آیکون آن راست کرده و\n  گزینه \"Properties\" را انتخاب نمایید . در پنجره باز شده گزینه  \"Find\n  Target…\" و یا \"Open File Location\" را انتخاب نمایید تا پوشه محل نصب\n  برنامه باز شود.\n\n* در این پوشه یک فایل با نام Data یا Data.mbdf وجود دارد ، آن را با\n  ماوس گرفته و روی آیکون نسخه جدید برنامه در میز کار یا هر جای دیگری\n  رها کنید .\n\n* طبق پیامهایی که نمایش داده می شود عمل نمایید ."}
{"id": "0cec8fce05d2ec32b99a19832312b40f444ff0c9", "url": "https://mohsensoft.com/docs/faktor/import-from-excel.html", "title": "ورود اطلاعات از فایل اکسل", "chunk_index": 0, "text": "ورود اطلاعات از فایل اکسل\n*************************\n\n[تصویرورود اطلاعات از فایل اکسل][تصویر]\n\n\n\nگاهی لازم می شود اطلاعات را از فایل اکسل به برنامه وارد کرد . برای\nمثال ممکن از قبلا از اکسل برای بایگانی داده ها استفاده می کردید و یا\nبرای وارد کردن داده ها از برنامه ای دیگر تنها راه خروجی گرفت از آن\nبرنامه به یک فایل اکسل و بعد از آن وارد کردن به برنامه باشد . بسته به\nمحلی که قرار است اطلاعات به آن قسمت منتقل شود که ممکن است خود جدول\nفاکتور، انبار و یا لیست مشتری/متقاضی باشد. پنجره زیر باز خواهد شد :\n\nدر این پنجره ابتدا فایل اکسل مورد نظر خود را توسط گزینه \"انتخاب فایل\"\nانتخاب نمایید. بعد از انتخاب فایل محتویات فایل نمایش داده خواهد شد.\nابتدا برگه ( Sheet ) مورد نظر خورد را انتخاب نمایید ، سپس در نوار\n\"ستون \" مشخص کنید هر ستون از فایل پس از وارد کردن در کدام یک از ستون\nهای فاکتور یا انبار و یا فیلدهای مشتری/متقاضی جای گیرند .\n\nبعد از آن مشخص کنید داده ها از سطر چندم تا سطر چندم وارد شوند. با\nانتخاب محدوده و سطر مورد نظر برای راحتی شما و بالابردن دقت محدوده مورد\nنظرتان، مناطقی که روشن میمانند وارد خواهند شد و مناطق تیره رنگ وارد\nنخواهند شد.\n\nدر پایان \"وارد کردن\" را انتخاب نمایید ."}
{"id": "afa5b1553e1f2e180169281d90cdc92490360f62", "url": "https://mohsensoft.com/docs/faktor/installation.html", "title": "نصب", "chunk_index": 0, "text": "نصب\n***\n\nبرای استفاده از نرم افزار میبایست نرم افزار در سیستم شما نصب شود.\n\nبرای نصب نرم افزار و مشاهده آخرین آپدیت های نرم افزار به  مراجعه کرده\nو از لینک دانلود آن را دانلود نمایید."}
{"id": "fb12490be3521647378f11322a28e52bd6a3ca90", "url": "https://mohsensoft.com/docs/faktor/installation.html", "title": "نصب", "chunk_index": 1, "text": "پیش نیازها\n==========\n\nنرم افزار برای اجرا پیشنیاز خاصی ندارد، تنها کافیست فایل نصب آن را\nاجرا کنید و مراحل نصب را انجام دهید، توصیه میشود از کپی کردن فایل نصب\nدر ویندوز جدید بپرهیزید زیرا در این حالت نرم افزار بدرستی اجرا نخواهد\nشد.\n\n**سیستم عامل :** بهترین سیستم عامل برای نصب نرم افزار فاکتور همیشه\nجدیدترین ویندوز میباشد، توصیه ما در مرحله اول ویندوز 11 سپس ویندوز 10\nمیباشد، از نرم افزار در سایر نسخه های ویندوز نیز میتوانید استفاده\nنمایید ولی ممکن است برخی امکانات در آنها در دسترس نباشد.\n\n**WebView2 :** نرم افزار برای اجرا نیاز به WebView2 دارد، معمولا در\nویندوزهای جدید این پیشنیاز بصورت پیشفرض نصب میباشد.\n\nاگر این کتابخانه نصب نبود نرم افزار در اولین اجرا به شما پیغام خواهد\nداد و لینک دانلود آن را نیز نسبت به سیستم عاملتان پیشنهاد میدهد.\n\nبرای نصب دستی میتوانید از لینکهای زیر نیز استفاده نمایید:\n\n   ویندوز 10 و 11 (64 بیت):\n   https://dl.mohsensoft.com/requirements/webview/WebView2_Win10.11_x64.zip\n\n   ویندوز 10 و 11 (32 بیت):\n   https://dl.mohsensoft.com/requirements/webview/WebView2_Win10.11_x86.zip\n\n   ویندوز 7 و 8 (64 بیت) :\n   https://dl.mohsensoft.com/requirements/webview/WebView2_Win7.8_x64.zip\n\n   ویندوز 7 و 8 (32 بیت):\n   https://dl.mohsensoft.com/requirements/webview/WebView2_Win7.8_x86.zip\n\n   سایت ماکروسافت :\n   https://developer.microsoft.com/microsoft-edge/webview2#download-section\n\nتوجه:\n\n  اگر لیست کالا یا خدمات وارد شده در نسخه های قبل از 3 را لازم دارید\n  پیش از حذف نسخه قبلی ابتدا فایل بانک اطلاعاتی انبار را طبق مراحلی که\n  در قسمت مهاجرت از نسخه های قبلی وجود دارد برداشته ، بعد از نصب نسخه\n  جدید مراحل مورد نظر را توسط این فایل به اتمام برسانید‍.\n\nتوجه:\n\n  **خیلی مهم** : لطفا توجه کنید که اگر قبلا از نسخه های قبل از 3\n  استفاده می کردید حتما از اطلاعات خود پشتیبان تهیه نمایید و حتما\n  مراحل موجود در قسمت مهاجرت از نسخه های قبلی را مطالعه و اجرا نمایید\n  تا به فایلهای قدیمی تان آسیبی نرسد.\n\n   مراحل نصب بسیار ساده می باشد ، ابتدا فایل نصب را اجرا کرده و زبان مورد نظر خود را انتخاب نمایید ، سپس طبق مراحل موجود در فایل نصب پیش بروید تا برنامه نصب شود.\n   لطفا توجه کنید که محل ذخیره اطلاعات نرم افزار در محل نصب نرم افزار نمیباشد،\n   توصیه می شود محل نصب نرم افزار را تغییر ندهید، مخصوصا پس از نصب نرم افزار تا برای حذف و استفاده از آن مشکلی ایجاد نشود\n\n   برای تغییر در محل ذخیره اطلاعات به پنجره تنظیمات مراجعه نمایید."}
{"id": "23550208e894fb4a2cbf6c86bfca3496d8f3a997", "url": "https://mohsensoft.com/docs/faktor/introduction.html", "title": "معرفی", "chunk_index": 0, "text": "معرفی\n*****\n\nاین نرم افزار یک راه حل برای انجام امور مختلف مالی و اداری و شخصی می\nباشد . از آن می توان در انواع کارهای مختلف استفاده کرد . این نرم افزار\nبر طبق طرحانه ( برگ ) که به آن داده می شود محاسبات ، دریافت داده ها و\nموارد خروجی را انجام می دهد . از این نرم افزار می توانید در کارهای\nمختلف استفاده نمایید . موارد کاربرد این نرم افزار می تواند شامل : صدور\nو چاپ فاکتور ، دفتر معین و انواع اوراق مالی ، چاپ چک و اوراق مشابه ،\nچاپ نامه های اداری ، چاپ انواع گواهی ، دعوتنامه ، کارت و ... بصورت تکی\nو گروهی باشد ."}
{"id": "f87332d359bf62c7ad545a035ef9dda477723c2c", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 0, "text": "ارتباط با سامانه مودیان\n***********************\n\nسامانه‌ی مؤدیان مالیاتی سازمان مالیاتی کشور سامانه‌ای است تا مؤدیان\nمالیاتی بتوانند پایانه‌های فروشگاهی خود را به این سامانه متصل کنند، در\nاین سامانه برای هر مودی یک کارپوشه در نظر گرفته شده است که می توانند\nعملیات ارسال صورت‌حساب الکترونیکی خود را انجام دهند.\n\nنرم افزاری محسن برای انجام این عملیات توسط کابران این امکان را به نرم\nافزار فاکتور افزوده است که میتوانید به راحتترین، ارزانترین و ساده ترین\nروش صورت حسابهای خود را به سامانه مودیان ارسال نمایید.\n\nبرای ارسال صورتحساب از دو روش زیر میتوانید استفاده کنید:\n\n1. خرید لایسنس ارسال صورتحساب به سامانه مودیان برای نرم افزار فاکتور.\n\n      برای استفاده از این روش نیاز به خرید یک لایسنس ارسال میباشد که\n      در ادامه روش تهیه آن وجود دارد، این لایسنس محدود به یک صادر\n      کننده است و برای صادر کننده ای دیگر نیاز به تهیه لایسنس مجزا\n      میباشد.\n\n2. استفاده از سرویس آنلاین سامانه مودیان.\n\n      این سامانه برای ارسال نیاز به لایسنس ندارد، و هزینه ارسال در آن\n      بصورت تکی و برای هر ارسال از موجودی کیف پول شما در سایت کم خواهد\n      شد. همچنین محدودیتی در ثبت صادرکننده برای آن وجود ندارد. برای\n      استفاده از این سامانه علاوه بر استفاده مستقیم و تحت وب مستقل از\n      نرم افزار فاکتور امکان دیگری برای ارسال صورتحساب از نرم افزار\n      فاکتور توسط گزینه \"ارسال با سامانه آنلاین\" در پنجره ارسال\n      صورتحساب وجود دارد که در ادامه توضیح داده شده است.\n\n      برای استفاده از این سامانه وارد لینک زیر شوید و آن را برای\n      صادرکننده خود طبق راهنمای آن تنظیم نمایید:\n\nبا مطالعه این قسمت براحتی میتوانید این ارتباط را برای نرم افزار تنظیم\nنمایید:"}
{"id": "149371fa3b6264031c464da6748416907a77d7d2", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 1, "text": "تنظیم سامانه مودیان و نرم افزار فاکتور\n======================================\n\nاگر از روش لایسنس نرم افزار فاکتور استفاده میکنید نیاز است قبل از\nارسال آن را تنظیم کنید، در غیراینصورت اگر از نسخه آنلاین استفاده\nمیکنید نیازی به این قسمت نیست .\n\n1. ابتدا وارد لینک زیر شوید و دو فایل کلید عمومی (public_key) و کلید\n   خصوص (private_key) را دریافت نمایید و در یک محل امن و مطمئن ذخیره\n   نمایید :\n\n2. سپس به لینک زیر (کارپوشه -> عضویت -> شناسه های یکتای حافظه مالیاتی)\n   رفته و روی گزینه \"دریافت شناسه یکتا حافظه مالیاتی\" کلیک کنید و با\n   انتخاب \"توسط مودی\" در مرحله اول و انتخاب فایل کلید عمومی  که در\n   مرحله قبل گرفتید برای مرحله دوم و تیک دار کردن کد پستی در مرحله سوم\n   و انتخاب گزینه \"اتمام\"  به شما یک شناسه حدود شش کاراکتری میدهد.\n\n3. این شناسه را در قسمت مشخصات صادر کننده در نرم افزار فاکتور در فیلد\n   \"شناسه یکتای مالیاتی\" کپی کنید و کلید خصوصی مرحله اول را نیز در\n   فیلد بعدی نرم افزار تنظیم نمایید.\n\nراهنمای ویدئویی این مراحل را میتوانید در زیر ببینید:\n\n\n\n\n\nتوجه:\n\n  * قبل از اقدام به ارسال صورتحساب بهتر است قوانین و راهنمای ارسال به\n    سامانه مودیان مالیاتی را از لینک های زیر دانلود و مطالعه نمایید،\n\n  * در نرم افزار سعی شده است تا حد امکان خطاها و تذکرات لازم برای\n    اطلاعات وارد شده قبل از ارسال آن داده شود ولی بهتر است همه این\n    موارد را مطالعه و بررسی نمایید:"}
{"id": "1a364d11f5a521d2506d80f1d47e6140769d8b7d", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 2, "text": "ارسال به سامانه مودیان\n======================\n\n   برای ارسال صورتحساب به سامانه مودیان مالیاتی از سه طریق میتوانید این کار را انجام دهید:\n\n* **ارسال از فاکتور :** با باز کردن یک فاکتور و ارسال آن توسط گزینه\n  \"ارسال فاکتور\" در نوار عمومی پنجره اصلی.\n\n* **ارسال دستی :** با انتخاب گزینه\"وضعیت\" در نوار عمومی از بخش سامانه\n  مودیان و سپس انتخاب گزینه \"وارد کردن مورد جدید بصورت دستی\" برای وارد\n  کردن اطلاعات بدون فاکتور ذخیره شده است، در این حالت میتواید اقلام\n  صورتحساب را از طریق فایل اکسل نیز وارد نمایید.\n\n* **ارسال گروهی** انتخاب گزینه\"وضعیت\" در نوار عمومی از بخش سامانه\n  مودیان و سپس انتخاب گزینه \"افزودن گروهی از اکسل\" برای وارد کردن\n  لیستی از صورتحسابها بصورت و گروهی و ارسال همه آنها میباشد."}
{"id": "99c04de0d5b47397325c451d8a5704c5ef7c2dcb", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 3, "text": "ارسال از فاکتور\n===============\n\nپس از باز کردن یک فاکتور و انتخاب گزینه \"ارسال فاکتور\" در نوار عمومی\nاز پنجره اصلی نرم افزار بصورت خودکار شروع به تطبیق ستونهای فاکتور با\nستونهای صورتحساب مورد نیاز سامانه میکند، اگر در این کار ستونی شناسایی\nنشد پنجره زیر باز خواهد شد:\n\n[تصویرارتباط به سامانه مودیان][تصویر]\n\nدر این پنجره میبایست ستون های مورد نیاز سامانه را نسبت به ستونهای جدول\nفاکتور مشخص نمایید تا اقلام آن به پنجره ارسال سامانه منتقل شود.\n\nتنظیمی که در این پنجره انجام میدهید برای برگه ذخیره خواهد شد و در\nدفعالت بعدی نیازی به تنظیم آن نیست و این پنجره نمایش داده نخواهد شد.\n\nدر صورتی که این پنجره نمایش داده نشد و یا قصد تغییر در آن را دارید\nمیتوانید از منوی اصلی پنجره بعدی این پنجره را مجدد باز نمایید.\n\n[تصویرورود اطلاعات سامانه مودیان][تصویر]\n\nدر این پنجره همه اطلاعاتی که برای ارسال به سامانه مودیان نیاز دارید را\nمیبایست وارد کنید، اگر نرم افزار خطا، هشدار یا توضیحی برای اطلاعات\nوارد شده تان تشخیص دهید آن را در کادر پایین همین پنجره نمایش می دهد،\nشما با کلیک بر روی هر پیام به فیلدی که این پیام مربوط به آن است منتقل\nمیشوید، همچنین در زیر کادر هر فیلد در صورت وجود خطا، هشدار یا اطلاعات\nنواری به همان رنگ نمایش داده میشود.\n\nپس از وارد کردن همه اطلاعات و صحیح بودن آن گزینه \"ارسال\" فعال خواهد\nشد، با انتخاب این گزینه اگر لایسنس مربوط به کد اقتصادی فروشنده وارد\nشده نصب شده باشد اطلاعات برای ارسال به پنجره بعد منتقل میشود تا در صف\nارسال قرار گیرد:\n\nتوجه:\n\n  * برای تهیه لایسنس از لینک زیر استفاده نمایید:\n\n[تصویرnewflag][تصویر] **ارسال با سامانه آنلاین :** با انتخاب این گزینه\nاطلاعات وارد شده در این پنجره به سامانه آنلاین منتقل میشود و نیازی به\nوارد کردن آنها در سامانه آنلاین نیست.\n\n[تصویرارسال به سامانه مودیان][تصویر]\n\nدر این پنجره همه ارسال ها به سامانه مودیان با در نظر گرفتن فایل فاکتور\nدسته بندی شده اند، این دسته بندی به این منظور است که تمام ارسال های\nمربوط به هر فایل در یک گروه قرار گیرند، برای مثال همه ارسال های فروش،\nابطالی، اصلاحی و برگشت از فروش هر فایل در یک گروه قرار میگیرند تا\nمدیریت بهتری بر آن داشته باشید."}
{"id": "fd3c65199db2b3367804ba913103eaf3e62b848b", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 4, "text": "ارسال گروهی\n===========\n\nاگر لیستی از صوتحسابها در یک فایل اکسل دارید و قصد دارید همه آنها را\nبصورت هم زمان و گروهی ارسال نمایید از این روش استفاده کنید.\n\nپس از انتخاب گزینه \"افزودن گروهی از اکسل\" در پنجره وضعیت سامانه مودیان\nپنجره ورود از فایل اکسل نمایش داده میشود، با انتخاب یک فایل اکسل و باز\nشدن آن همه ستونهای مورد نیاز برای ارسال یک صورتحساب به سامانه مودیان\nدر بالای همه ستونهای جدول نمایش داده میشود.\n\nنرم افزار بصورت خودکار با بررسی سطر اول که معمولا عنوان ستونها در آن\nنوشته می شود و مقایسه با ستونهای موجود در صورت تطابق یا شباهت ستون\nمورد نظر هر  ستون از جدول را انتخاب میکند، در غیر اینصورت برای هر ستون\nاز جدول یک ستون از فیلدهای ارسال به سامانه را مشخص نمایید و تایید را\nانتخاب کنید تا عملیات ارسال شروع گردد.\n\nاین انتخاب ستونها برای دفعات آینده ذخیره میشود و نیازی به تنظیم مجدد\nآنها نیست.\n\nپس از تائید ورود اطلاعات پنجره ای شامل اطلاعات برداشت شده از اکسل\nنمایش داده می شود تا اطلاعاتی که برای ارسال برداشت و تبدیل شده اند\nنمایش داده شوند ، در این قسمت میتوانید با دوبار کلیک بر روی هر سطر\nاقلام آن صورتحساب را مشاهده نمایید. سپس با انتخاب گزینه \"تائید\" عملیات\nارسال شروع خواهد شد.\n\n**فرمت اکسل** ورودی در این روش بسیار ساده است، در هر سطر از فایل اکسل\nمشخصات خریدار شامل : نوع شخص از لحاظ حقیقی یا حقوقی، شماره اقتصادی و\nکدپستی در صورت حقیقی بودن و یک قلم کالا با مشخصات شناسه کالا و قیمت و\nتعداد و سایر موارد در صورت نیاز میباشد\n\nاگر در فایل اکسل شماره فاکتور تکرار شده باشد تکرارهای بعد بعنوان اقلام\nبعدی فاکتور اول در نظر گرفته میشود و فاکتور جدید برای آن در نظر گرفته\nنمیشود، بعبارت دیگر همه سطرهایی که شماره فاکتور همسان دارند یک فاکتور\nبا قلام همه این سطر ها در نظر گرفته میشود.\n\n   نمونه فایل اکسل ورود اطلاعات گروهی را میتوانید از لینک زیر دانلود نمایید:\n\n\n[تصویرnewflag][تصویر] با انتخاب منوی سه خط این پنجره گزینه های زیر\nنمایش داده میشود:\n\n[تصویرمنوی ارسال به سامانه مودیان][تصویر]\n\n**وارد کردن مورد جدید بصورت دستی :** اگر برای ارسال نیاز به ثبت فاکتور\nدر سیستم ندارید میتوانید از این روش استفاده نمایید، تفاوت این روش با\nروش قبلی این است که مشخصات خریدار و اقلام کالا را میبایست بصورت دستی\nدر پنجره ارسال صورتحساب وارد کنید.\n\n**گزارش** های موجود در این منو نیز طبق عنوان آن گزارشهای مرتبط را برای\nشما ایجاد خواهد کرد، این گزارشها را بصورت فایلهای اکسل یا csv میتوانید\nدریافت نمایید.\n\n\nابطالی،"}
{"id": "dfa9def11ce3f9ad625739274c921fab11e7e97c", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 5, "text": "اصلاحی و برگشت از فروش\n==============================\n\n* برای **ابطال** یک صورتحساب ارسال شده کافیست در پنجره وضعیت ارسال روی\n  آن راست کلیک کرده و گزینه ابطلال را انتخاب نمایید، توجه کنید که\n  ارسال این صورتحساب نیاز به یک شماره فاکتور جدید دارد و نیازی به وارد\n  کردن اقلام صورتحساب ابطال شده نیست.\n\n* برای **اصلاح** و **برگشت از فروش** مانند ارسال فاکتور عمل کرده و در\n  پنجره ارسال فیلد **موضوع صورتحساب** را روی گزینه مربوطه قرار دهید و\n  در فیلد **شماره منحصربه فرد مالیاتی صورتحساب مرجع** شماره منحصربه\n  فرد  صورتحسابی را که قصد تغییر دارید وارد نمایید، این شماره را\n  میتوانید از منوی راست کلیک لیست ارسالها یا در کارپوشه سامانه مودیان\n  بدست آورید.\n\nاگر مورد ارسال شده را از لیست ارسال ها حذف کرده اید وارد کارپوشه\nسامانه مودیان شوید و **شماره منحصر به فرد مالیاتی** صورتحساب را کپی\nنمایید، سپس در نرم افزار ارسال فاکتور را انتخاب و موضوع صورتحساب را\nتنظیم کرده و مقدار کپی شده را در فیلد زیر آن با عنوان **شماره منحصر به\nفرد مالیاتی صورتحساب مرجع** پیست نمایید و با تنظیم یک شماره جدید و\nتاریخ جدیدی که از فاکتور اصلی بیشتر و از تاریخ کنونی کمتر است آن را\nارسال نمایید."}
{"id": "61a1f94d3c6f8e85c36859c5416cc9e3bc6111cb", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 6, "text": "نکته ها\n=======\n\n* در قانون جدید شناسه ملی با کد اقتصادی ادقام شده اند و از شناسه ملی\n  میبایست برای کد اقتصادی استفاده کنید، بنابراین در فیلد کداقتصادی\n  فروشنده در قسمت مشخصات نرم افزار و لایسنس باید از این کد استفاده\n  نمایید.\n\n* شماره فاکتور طبق قوانین سامانه میبایست یک مقدار عددی و به ترتیب\n  باشد، این شماره برای هر شناسه حافظه مالیاتی مستقل میباشد\n\n* طبق قوانین ارسال صورتحساب مهلت مشخص دارد و ارسال صورتحساب های قدیمی\n  تر از آن با خطا مواجه خواهد بود.\n\n* برای دریافت **شناسه کالا/خدمات** میتوانید از دو لینک زیر استفاده\n  نمایید: https://mtax.mohsensoft.com/Stuffid\n\n  https://stuffid.tax.gov.ir\n\n* برای **صورتحساب پیمانکاری** در ابتدا باید یک قرارداد توسط\n  پیمانکار/کارفرما در کارپوشه ثبت شود، بعد از تکمیل مراحل و ثبت نهایی\n  یک شماره قرارداد داده میشود، این قرارداد حتما باید توسط فرد مقابل\n  (کارفرما یا پیمانکار) تایید شود که شماره قرارداد قابل استفاده در\n  صورت وضعیت پیمانکاری باشد، سپس این شماره را در فیلد شماره قرارداد\n  وارد نمایید. در نهایت صورتحساب در قسمت فروش داخلی در سامانه قرار\n  میگیرد."}
{"id": "07f3e88402722de9b6c76365c76cb9bfe2d45bf3", "url": "https://mohsensoft.com/docs/faktor/mtax.html", "title": "ارتباط با سامانه مودیان", "chunk_index": 7, "text": "رفع خطا\n=======\n\nدر سامانه کنونی معمولا خطای اتفاق افتاده با شرح برگشتی و یا نتیجه\nتبادل ارتباط همخوانی ندارد، برای مثال ممکن است با تنظیم شناسه  یکتای\nمالیاتی نادرست خطای 500 شبکه دریافت نمایید!\n\nو یا با رعایت نکردن ترتیب شماره فاکتور برای هر شناسه حافظه مالیاتی\nهشدار عدم تطابق شناسه یکتای مالیاتی دریافت نمایید.\n\nپس در بروز هر خطا میبایست تمامی موارد یک ارسال را مورد بررسی قرار\nدهید. سعی میشود به مرور شایعترین خطاها و روش روفع آن در ادامه همین\nصفحه افزوده گردد.\n\nاگر به هر دلیل در ارسال دچار مشکل شدید ابتدا تمام موارد زیر را چک\nنمایید:\n\n* چک کنید از آخرین آپدیت نرم افزار فاکتور استفاده می کنید.\n\n* شماره اقتصادی فروشنده همان شماره اقتصادی نوشته شده در قسمت بالا و\n  سمت راست سامانه مودیان باشد.\n\n* شماره اقتصادی خریدار وارد شده باشد و نه شناسه ملی آن.\n\n* شناسه ملی خریدار را بصورت صحیح وارد کنید.\n\n* شناسه یکتا را در قسمت مشخصات فروشنده صحیح وارد کرده باشید.\n\n* در فیلد آدرس ارسال سامانه در قسمت مشخصات فروشنده گزینه سندباکس\n  انتخاب نباشد.\n\n* تاریخ فاکتور بیشتر از یک ماه قدیمی نباشد.\n\n* تاریخ سیستم صحیح و بروز باشد.\n\n* در پنجره ارسال صورتحساب تاریخ و زمان صدور و ایجاد صورتحساب بیشتر از\n  زمان حاضر نباشد.\n\nپس از تغییر هرکدام از این موارد میباست صورتحساب را از ابتدا ارسال\nنمایید.\n\n\n\n**خطای 0301. مقدار فیلد «شماره مالیاتی صورتحساب» با اطلاعات سامانه\nمنطبق نیست :** احتمالا بخاطر ارسال شماره فاکتور تکراری و یا ارسال شدن\nموفق فاکتور در شرایطی که بخاطر مشکلات سامانه استعلام یا ارسال فاکتور\nبا خطا نمایش داده شده است میباشد که میبایست کارپوشه را برای ارسال شدن\nفاکتور بررسی نمایید و یا در صورتی که صورتحساب هنوز ارسال نشده است آن\nرا با یک شماره جدید ارسال نمایید.\n\n**خطای 401. احتمالا شناسه یکتای مالیاتی یا کلید خصوصی اشتباه هستند :**\nکلید خصوصی را بدرستی تنظیم نکرده اید، تمام کلیدهای دریافتی را پاک کنید\nو طبق ویدئوی ابتدای همین صفحه از ابتدا تا انتهای ویدئو را بصورت کامل و\nعینا انجام دهید، توجه کنید که کلید خصوصی و عمومی تنظیم شده در سامانه و\nنرم افزار باید یکی باشند و نمیتوانید از دو کلید تبادل آنها را انتخاب\nکنید.\n\n**خطای 0202. مقدار فیلد «تاریخ و زمان صدور صورتحساب(میلادی)» از لحاظ\nقواعد محاسباتی و منطقی معتبر نیست :** احتمالا تاریخ فاکتور از زمان\nحاضر بیشتر است و یا از زمان مجاز ارسال یک صورتحساب در سامانه مودیان\n(معمولا یک ماه) قدیمی تر است.\n\n**خطای 0344. مقدار فیلد «نرخ مالیات بر ارزش‌افزوده(J)» با اطلاعات\nسامانه منطبق نیست :** احتمالا از شناسه کالا/خدماتی استفاده کرده اید که\nمشمول مالیات است و شما نرخ مالیات را در ستون مربوطه مشخص نکرده اید و\nیا بالعکس شناسه مشمول مالیات نیست و شما مالیات تنظیم کرده اید. همچنین\nممکن است شما گواهی ارزش افزوده ندارید ولی در فاکتور مالیات در نظر\nگرفته اید.\n\n**خطای 032001. مقدار فیلد «شناسه یکتا ثبت قرارداد فروشنده» با اطلاعات\nسامانه منطبق نیست.** ابتدا مراحل ذکر شده در قسمت نکته ها در مورد\n\"صورتحساب پیمانکاری\" را در نظر بگیرید، سپس احتمالا قرارداد ثبت شده در\nسامانه هنوز به تائید مشتری نرسیده است.\n\n**خطای 0333.مقدار فیلد شناسه کالا/خدمت با اطلاعات سامانه منطبق نیست:**\nمقدار وارد شده( شناسه کالا و خدمت) در پاسگاه اطلاعات شناسه کالا وجود\nندارد.\n\n**خطای 04111.قرارداد شناسه یکتا و شرکت معتمد یافت نشد:**\n\n* شناسه یکتای مربوطه غیرفعال است.\n\n* قرارداد بین شناسه یکتا با شرکت معتمد یافت نشود.\n\n**خطای 011304.در مقدار وارد شده در فیلد کد شعبه فروشنده الگو(\n)regexرعایت نشده است:** الگوی regex مربوط به این فیلد رعایت نشده است:\n\n* فیلد شامل کاراکترهای عددی صفر تا 9 نباشد.\n\n* فیلد شامل کالاکترهای بیشتر / کمتر از 4 رقم نباشد.\n\n**خطای 011204.در مقدار وارد شده در فیلد شماره اقتصادی خریدار الگو(\n)regexرعایت نشده است:** الگوی regex مربوط به این فیلد رعایت نشده است:\n\n* فیلد شامل کاراکترهای عددی صفر تا 9 نباشد.\n\n* برای خریدار حقیقی-اتباع غیر ایرانی فیلد شامل کالاکترهای بیشتر / کمتر\n  از 14 رقم نباشد.\n\n* برای خریدار حقوقی - مشارکت مدنی فیلد شامل کالاکترهای بیشتر / کمتر از\n  11 رقم نباشد.\n\n**خطای 011104.در مقدار وارد شده در فیلد شماره ملی/شناسه مشارکت مدنی/کد\nفراگیر خریدار الگو( )regexرعایت نشده است:** الگوی regex مربوط به این\nفیلد رعایت نشده است:\n\n* فیلد شامل کاراکترهای عددی صفر تا 9 نباشد.\n\n* برای خریدار حقیقی فیلد شامل کالاکترهای بیشتر / کمتر از 10 رقم نباشد.\n\n* برای خریدار حقوقی - مشارکت مدنی فیلد شامل کالاکترهای بیشتر / کمتر از\n  11 رقم نباشد.\n\n* برای خریدار اتباع غیر ایرانی فیلد شامل کالاکترهای بیشتر / کمتر از 12\n  رقم نباشد."}
{"id": "4a9b1cda1e7f8de72eab47b978cf60ca9c3af2f1", "url": "https://mohsensoft.com/docs/faktor/page-download.html", "title": "دانلود و نصب برگه ها", "chunk_index": 0, "text": "دانلود و نصب برگه ها\n********************\n\n\n\nاین نرم افزار این امکان را می دهد که شما انواع برگه های مختلف را در آن\nنصب کنید و از آن استفاده نمایید . نرم افزار بر طبق برگه ای که برایش\nانتخاب میکنید محاسبات و ورودی – خروجی های مورد نیاز را انجام می دهد.در\nادامه نحوه دانلود برگ ها  توضیح داده می شود:\n\nبرای این منظور به قسمت  بروید. صفحه ای به شکل زیر خواهید دید:\n\n[تصویرصفحه دانلود برگه ها][تصویر]\n\n\n\nدر این صفحه اطلاعات جامعی از هر برگ نمایش داده می شود . همچنین شما می\nتوانید برگه ها به صورت های مختلف دسته بندی و جستجو نمایید . اطلاعات\nنمایش داده شده از برگها قبلا در قسمت \"پنجره انتخاب برگ\" توضیح داده شده\nاست . تنها موردی که به این اطلاعات اضافه شده \"محدودیتها\" می باشد.\n\n**دو نوع برگ وجود دارند :** برگ های رایگان و غیر رایگان . برگ های\nرایگان یا کامل و بدون محدودیت می باشند و یا برای تست بصورت محدود در\nاختیار کاربران قرار می گیرند . گزینه \"دانلود\" برای برگ های رایگان به\nرنگ سبز می باشند.اما در نوع دوم یعنی برگ های غیر رایگان معمولا\nمحدودیتی وجود ندارد و گزینه \"دانلود\" در آنها به رنگ آبی می باشد.\n\nبرای دیدن جزئیات بیشتر هر برگ کافیست بر روی نام یا تصویر آن برگ کلیک\nنمایید.\n\nپس از انتخاب برگ مورد نظر و انتخاب گزینه \"دانلود\" اگر برگ انتخابی\nرایگان باشد مستقیما به صفحه دانلود منتقل خواهید شد و دانلود بصورت\nخودکار آغاز خواهد شد.\n\nاگر برگ انتخابی رایگان نباشد عملیات پرداخت آغاز خواهد شد ، اما ابتدا\nشما می بایست مشخصات خود نظیر نام و یک آدرس ایمیل را وارد نمایید.توجه\nداشته باشید این مشخصات فقط برای ارسال یک کپی از اطلاعات پرداخت و\nدانلود به ایمیل شماست و پر کردن آن الزامی نمی باشد چون این اطلاعات در\nپایان عملیات پرداخت نمایش داده خواهند شد ولی توصیه می شود این اطلاعات\nرا وارد نمایید تا در صورت بروز هرگونه مشکل امکان پیگیری های بعدی\nراحتتر باشد.\n\nهمچنین در این مرحله شما میبایست با  دانلود موافقت کنید و مسئولیت نقض\nشرایط را بپذیرید.\n\nدر پایان بعد از انتخاب \"موافقم\" در این صفحه به صفحه پرداخت بانک منتقل\nخواهید شد.\n\n[تصویردرگاه پرداخت بانک][تصویر]\n\n\n\nشما می توانید با داشتن شماره کارت ، رمز دوم کارت ( رمز اینترنتی ) و\nشماره شناسایی دوم و همچنین تاریخ انقضای کارت بانک خود عملیات پرداخت را\nانجام دهید.پس از وارد کردن این اطلاعات و انتخاب گزینه \"پرداخت\" در صورت\nصحت اطلاعات و موجودی کافی پرداخت انجام شده و صفحه زیر نمایش داده خواهد\nشد:\n\nنمایش این صفحه نشانگر صحت عملیات و پایان مرحله پرداخت می باشد . همچنین\nاگر شما مشخصات خود را وارد کرده باشید پیام ارسال شدن اطلاعات به\nایمیلتان نیز نمایش داده خواهد شد.\n\n[تصویرپایان خرید][تصویر]\n\n\n\nبا نمایش این صفحه شما می توانید توسط لینک \"دانلود\" فایل مورد نظر خود\nرا دانلود کنید.\n\nدر انجام این مراحل به نکات زیر دقت کنید:\n\nتوجه:\n\n  * برای بالا بردن امنیت اطلاعاتتان در صفحه بانک حتما از صفحه کلید\n    مجازی استفاده نمایید .\n\n  * توصیه می شود حتما اطلاعات خود را برای دریافت مشخصات دانلود و\n    پرداخت وارد نمایید .\n\n  * لینک دانلود داده شده موقت می باشد و حد اکثر ظرف مدت 24 ساعت برای\n    شما فعال است و قادر به دانلود از آن هستید و بعد از آن از کار خواهد\n    افتاد .\n\n  * در انتخاب برگه ها دقت نمایید و اگر از برگه ای تردید دارید ابتدا\n    نسخه رایگان آن را امتحان نمایید و سپس به خرید نسخه کامل اقدام\n    نمایید"}
{"id": "605830a03b4574a38137faba327ee2b3f6f473f4", "url": "https://mohsensoft.com/docs/faktor/page-download.html", "title": "دانلود و نصب برگه ها", "chunk_index": 1, "text": "نصب برگه ها\n===========\n\n\n\nاگر برنامه فاکتور را نصب کرده باشید فایل دانلود شده به شکل \" بسته نصبی\nبرگه \" که در قسمت تعاریف معرفی شد نمایش داده خواهد شد ، با دوبار کلیک\nکردن و یا راست کلیک و انتخاب گزینه اول به معنی \" نصب برگه فاکتور \" می\nتوانید آن را نصب کنید .\n\nهمچنین با کشیدن و رها کردن فایل روی آیکون برنامه نیز می توانید آن را\nنصب نمایید .\n\nپس از نصب با باز کردن برنامه و با استفاده از گزینه \" انتخاب برگ \" می\nتوانید لیست برگ های نصب شده را ببینید و مورد دلخواه را باز نمایید .\nمراحل تصویری این کار در زیر قابل مشاهده می باشد:\n\nروش اول:\n\n[تصویرروش اول نصب برگه ها][تصویر]\n\nروش دوم:\n\n[تصویرروش دوم نصب برگه ها][تصویر]\n\nسپس نرم افزار فاکتور را اجرا کنید و برگه مورد نظر را انتخاب نمایید :\n\n[تصویرروش انتخاب برگه][تصویر]"}
{"id": "3ec7f256d972cfa0945eb2b180e6b5b3a1b1be55", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 0, "text": "سرویس ارسال پیامک\n*****************\n\nدر نرم افزار فاکتور قابلیتی قرار داده شده است که بتوانید براحتی و\nبصورت پیشرفته انواع پیامک های تبلیغاتی و اطلاع رسانی ارسال نمایید.\n\nبرای ارسال پیامک در نرم افزار فاکتور دو روش وجود دارد:\n\n* 1. استفاده از سرویس پیامک نرم افزاری محسن.\n\n* 2. استفاده از سرویس پیامک سایر شرکت ها بصورت مستقیم.\n\nاین دو حالت را میتوانید از طریق قست تنظیمات سرویس پیامک تغییر دهید.\n\nدر حالت اول بعلت محدودیت های اوپراتورها در محتوای پیامک و بوجود آمدن\nمسئولیت برای \"ارسال لینک، شماره تماس و شماره کارت\" محدودیت هایی وجود\nدارد و برای استفاده از این محدودیت ها میتوانید از روش دوم استفاده\nنمایید."}
{"id": "eead0ab685fae7c28b7dee8f8827d687366820ab", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 1, "text": "ارسال پیامک\n===========\n\nبرای ارسال پیامک در حالت سرویس اختصاصی پیامک میبایست تنظیمات مربوطه را\nدر قسمت تنظیمات سرویس پیامک انجام دهید.\n\nبرای ارسال پیامک در حالت استفاده از سرویس پیامک نرم افزاری محسن ابتدا\nمیبایست وارد حساب کاربریتان در نرم افزار شوید، این حساب کاربری همان\nحساب کاربری سایت میباشد. برای این کار گزینه **وضعیت** در نوار عمومی\nقسمت سرویس را انتخاب نمایید تا کادر زیر در کنار پنجره نرم افزار باز\nگردد:\n\n[تصویرکادر وضعیت سرویس][تصویر]\n\nدر این کادر وضعیت ورود شما و درخواست های ارسال شده و وضعیت آنها نمایش\nداده میشود.\n\nتوسط گزینه اول که در تصویر بالا سبز رنگ میباشد میتوانید وارد حساب\nکاربری خود شوید، پس از کلیک کردن روی آن، پنجره ورود نمایش داده میشود\nکه با وارد کردن نام کاربری (شماره موبایل) و رمز عبور میتوانید وارد\nحساب کاربری خود شوید، این ورود تا یک ماه اعتبار دارد و نیاز به ورود\nمجدد برای هر بار باز شدن نرم افزار نیست.\n\nپس از وارد شدن به حساب کاربری رنگ این گزینه سبز میشود که نشان از صحت\nورود شماست در غیراینصورت این گزینه قرمز است.\n\n**وضعیت سرویسها/شارژ سرویس**: در حالت استفاده از سرویس پیامک نرم\nافزاری محسن این گزینه برای انتقال به قسمت سرویس از پروفایل شما در سایت\nمیباشد که در آنجا میتوانید وضعیت کامل سرویسها و شارژ آنها را انجام\nدهید، در حالت استفاده از سرویس اختصاصی پیامک در صورت تنظیم آدرس پنل\nمدیریت پیامک در پنجره تنظیمات به لینک تنظیم شده منتقل خواهید.\n\n**جزئیات پیامک مشتری**: توسط این دو گزینه در حالت استفاده از سرویس\nپیامک نرم افزاری محسن ریز پیامک های ارسال شده به مشتری انتخابی در قسمت\nمشتری/متقاضی/پروژه را خواهید دید."}
{"id": "6dda8c2760914e3fd163488b5b9095faa439c225", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 2, "text": "ارسال پیامک تبلیغاتی\n====================\n\nبا انتخاب گزینه **ارسال پیامک تبلیغاتی** در نوار عمومی پنجره زیر باز\nخواهد شد\n\n[تصویرکادر وضعیت سرویس][تصویر]\n\n\n\nتوجه:\n\n  * شماره هایی که برای ارسال پیامک تبلیغاتی استفاده میکنید را میتوانید\n    از نظر بلک لیست بودن چک کنید، توصیه میشود لیست های پیامک تبلیغاتی\n    را یکبار بررسی نمایید و سپس در گروه مورد نظر دسته بندی کنید.\n\n  * برای چک کردن وضعیت بلک لیست یک شماره میتوانید از صفحه بررسی وضعیت\n    بلک لیست استفاده نمایید.\n\nدر این پنجره پنج بخش وجود دارد:\n\n\nگروه ها و شماره ها\n------------------\n\nاین قسمت برای دسته بندی شماره ها بکار می رود، مانند تصویر میتوانید\nگروه های مختلفی برای ارسال پیامک تبلیغاتی درست کنید تا براحتی و بسرعت\nبه آنها پیامک ارسال نمایید.\n\nدر روبروی عنوان هر بخش گزینه هایی برای افزودن، حذف کردن و ویرایش مورد\nانتخاب شده وجود دارد.\n\nدر قسمت شماره ها میتوانید علاوه بر افزودن شماره جدید بصورت تکی آنها را\nاز بخش \"مشتری/متقاض\" و یا از منوی جلوی نام بخش از یک لیست متن و یا\nجدول اکسل مستقیما وارد نمایید.\n\nتوجه : نرم افزار بصورت خودکار امکان وجود شماره تکراری را نمیدهد.\n\n\nمشتری / متقاضی\n--------------\n\nاین قسمت شماره های مشتری/متقاضی/پروژه های شما را نمایش میدهد که توسط\nسه گزینه بالا سمت راست میتوانید آنها را انتخاب و تیک دار کنید و توسط\nگزینه آخر موارد تیک دار شده را به لیست شماره ها برای ارسال اضافه\nنمایید.\n\n\nالگوی پیام\n----------\n\nعلاوه بر نوشتن عادی پیام مورد نظر امکان استفاده از متن پویا در پیام\nممکن میباشد که متن را منعطف و ارسال را سریعتر خواهد کرد، برای اطلاع\nبیشتر در مورد متن پویا به قسمت پیشرفته از راهنما مراجعه نمایید.\n\nبه محض نوشتن الگوی مورد نظر در کادر کادر توسی رنگ بالا خروجی آن در\nپایین نمایش داده میشود، همچنین در کنار گزینه ارسال تعداد پیامک مصرفی\nاین متن و تعداد باقیمانده تا مقدار پیامک بعدی نمایش داده میشود.\n\n\nالگوها\n------\n\nدر این قسمت میتوانید لیستی از الگو ها ایجاد نمایید و یک نام مناسب برای\nیافتن آن در نظر بگیرید.، توسط گزینه های بالای آن نیز میتوانید الگو\nانتخابی را ویرایش، حذف یا مورد جدیدی اضافه کنید.\n\nتوسط گزینه های جهت دار بالای لیست میتوانید ترتیب لیست را تغییر دهید،\nاین ترتیب همان ترتیب نمایش آنها در قسمت نوار پیامک از پنجره اصلی برای\nدسترسی سریع هستند."}
{"id": "36472c8b315d5f4cce28c90e7aca05c80ffee90f", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 3, "text": "افزودن الگوی پیامک تبلیغاتی\n===========================\n\nاگر الگوهای موجود نیاز شما را برطرف نمیکند میتوانید الگوی مورد نظرتان\nرا اضافه نمایید. برای این کار کافیست گزینه \"+\" در جلو عنوان \"الگوها\"\nرا انتخاب نمایید تا پنجره زیر باز گردد:\n\n[تصویرافزودن الگوی پیامک تبلیغاتی][تصویر]\n\n\n\nدر این پنجره ابتدا نام الگو را انتخاب نمایید، سپس متن مورد نظرتان را\nبرای الگوی پیام وارد نمایید.\n\nدر هنگام وارد کردن متن الگو اگر مشکلی در پیام تشخیص داده شد پیغام آن\nدر کادر کناری با عنوان \"پیامها\" نمایش داده خواهد شد.\n\nدر نوشتن الگوی پیام میتوانید از منوی این بخش که با کلیک بر روی گزینه\nسه خط بالای کادر ورود متن باز میشود کمک بگیرید:\n\n[تصویرمنوی افزودن الگوی پیامک تبلیغاتی][تصویر]\n\n\n\nدر این منو چهار مورد اول متن پویا ی مربوط به فاکتور، مشتری، صادر کننده\nو فیلدهای پایانی موجود در برگه کنونی به همراه الگوهای موجود برای\nاستفاده از آنها برای نوشتن یک الگوی جدید وجود دارد، که براحتی با کلیک\nبر روی آنها متن پویا ی مربوطه وارد متن الگو میشود."}
{"id": "72f2f8551f8220ab13c41f152308a466324645ce", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 4, "text": "ارسال پیامک اطلاع رسانی\n=======================\n\nاگر از حالت سرویس اختصاصی پیامک استفاده میکنید  میبایست طبق قوانین\nسرویس دهنده خود عمل نمایید، در این حالت نیازی به تائید صادر کننده و\nالگو نیست و این موارد در سیستم شما ذخیره میشودند.\n\nتفاوت پیام تبلیغاتی و پیامک اطلاع رسانی این است که در پیامک تبلیغاتی\nپیام ارسال شده تنها به افزادی خواهد رسید که دریافت این نوع پیامک را\nمسدود نکرده باشند ولی پیامک اطلاع رسانی به همه ارسال خواهد شد.\n\nبه خاطر همین حالت پیامک های اطلاع رسانی، اوپراتورها محدودیت هایی برای\nارسال آن در نظر گرفته اند که میبایست رعایت شوند. از جمله این محدودیت\nها میتوان به ممنوعیت **ارسال لینک** ، **شماره تماس**، **آدرس فضای\nمجازی** و اجبار به مشخص بودن **نام ارسال کننده** پیام اشاره کرد. از\nاین رو برای ارسال پیامک اطلاع رسانی میبایست نام صادر کننده های خود را\nدر قسمت پروفایل از سایت مشخص نمایید تا بتوانیم آنرا در پیام ارسال شده\nتشخیص و صحت سنجی کنیم. در این صفحه نیز روش کار توضیح داده خواهد شد.\n\nروش ارسال پیامک اطلاع رسانی شبیه به پیامک تبلیغاتی میباشد اما در موارد\nزیر با هم تفاوت دارند:\n\nطبق موارد گفته شده اگر از سرویس پیامک نرم افزاری محسن استفاده میکنید\nمیبایست حتما نام ارسال کننده در متن پیام وجود داشته باشد، برای تشخیص\nاین نام ابتدا میبایست وارد پروفایل خود در سایت شوید و در قسمت صادر\nکننده از پروفایل نام های مورد نظرتان را ثبت نماید و منتظر تائید آنها\nبمانید:\n\n[تصویرقسمت صادر کننده از پروفایل][تصویر]\n\nدر این صفحه کافیست در کادر بالای لیست نام صادر کننده مورد نظرتان را\nوارد نمایید و گزینه \"+\" را انتخاب نمایید، سپس منتظر بمانید تا وضعیت آن\nبه \"پذیرفته شده\" تغییر یابد. تائید نام ممکن است نهایتا تا یک روز کاری\nزمان ببرد.\n\nپس از تائید صادر کننده میتوانید پیامک اطلاع رسانی ارسال نمایید.\n\n**افزودن الگو** برای پیامک اطلاع رسانی  نیز کمی با پیامک تبلیغاتی\nتفاوت دارد، اگر از سرویس پیامک نرم افزاری محسن استفاده میکنید به علت\nموارد گفته شده میبایست الگوی پیامک اطلاع رسانی مورد تائید قرار گیرد.\n\nتوجه:\n\n  * در اول پیام از کلمات خطاب کننده (مثل ، کاربر گرامی - اولیای محترم\n    - مشتری گرامی و...) استفاده نمائید.\n\n  * اسم شرکت ، شخص یا نام ارسال کننده متن میبایست حتما مشخص باشد.\n\nبرای این کار در پنجره افزودن الگو، پیام به قسمت الگوی پیامک اطلاع\nرسانی از پروفایل شما افزوده میشود و میتوانید از طریق این صفحه وضعیت\nآنرا مشاهده نمایید. همانطور که مشاهده میکنید ارسال الگوی پیامک اطلاع\nرسانی تنها از طریق نرم افزار امکان پذیر است:\n\n[تصویرصفحه الگوی پیامک اطلاع رسانی از پروفایل][تصویر]\n\n\n\nپس از تائید الگو در پنجره ارسال پیامک اطلاع رسانی در نرم افزار فاکتور\nگزینه \"**بازخوانی لیست الگو ها از سرور**\" در جلو عنوان الگوها که به\nرنگ سبز میباشد را انتخاب نمایید تا لیست الگو های قابل استفاده شما بروز\nشود:\n\n[تصویرپنجره ارسال پیامک اطلاع رسانی][تصویر]"}
{"id": "7c8f64cbfcc793752d6f65b3af15dd85037e02ee", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 5, "text": "خرید بسته پیامک\n===============\n\nاگر از سرویس اختصاصی پیامک استفاده میکنید برای خرید بسته میبایست به\nسایت خدمات دهنده انتخابیتان مراجعه نمایید و دیگر نیازی به خرید بسته در\nسایت نرم افزاری محسن نیست.\n\nاگر از سرویس پیامک نرم افزاری محسن استفاده میکنید به علت هزینه بر بودن\nارسال پیامک میبایست قبل از ارسال، کیف پول حساب کاربری خود را شارژ\nنمایید .ما سعی کرده ایم کمترین تعرفه پیامک را برای شما ارائه دهیم.\n\nبرای این کار کافیست به قسمت کیف پول در سایت مراجعه نمایید."}
{"id": "79ee83e69fafb0f88baaf66b256701343bfb931d", "url": "https://mohsensoft.com/docs/faktor/service-sms.html", "title": "سرویس ارسال پیامک", "chunk_index": 6, "text": "مدیریت سرویس و ارسال ها\n=======================\n\nبرای مشاهده جزئیات پیامهای ارسال شده و باقیمانده اعتبار میتوانید وارد\nقسمت سرویس از پروفایل خود شوید و نوع سرویس را انتخاب کنید تا جزئیات آن\nبصورت زیر به نمایش درآید:\n\n[تصویرمدیریت سرویس ها][تصویر]\n\nدر این صفحه ریز پیامهای ارسال شده نمایش داده میشوند. در قسمت جزیات\nسطرهای تیره تر نمایانگر هر درخواست هستند که ممکن است در آن درخواست\nمانند پیامکهای تبلیغاتی چندین شماره زیر مجموعه با سطر روشنتر باشد.\n\nدر سطرهای روشن نیز شماره گیرنده بهمراه وضعیت و متن پیام و در آخر نیز\nهزینه آن پیام نمایش داده میشود."}
{"id": "79b3fbb8afbcc3a485e80581e4cd5f7a5e3ce3a9", "url": "https://mohsensoft.com/docs/faktor/tips.html", "title": "نکته‌ها", "chunk_index": 0, "text": "نکته‌ها\n*******\n\nدر این بخش نکته های مختلفی در کار با نرم افزار ارائه می گردد :"}
{"id": "da065533e46b3b0792e00e88c670f7625cf1269f", "url": "https://mohsensoft.com/docs/faktor/tips.html", "title": "نکته‌ها", "chunk_index": 1, "text": "جابجایی در جدول\n===============\n\nبرای جابجایی در جدول کافیست پس از وارد کردن داده های هر فیلد از کلید\nاینتر استفاده نمایید."}
{"id": "eca3f92fac5f59a72ae70b6f975b8964a23fc130", "url": "https://mohsensoft.com/docs/faktor/tips.html", "title": "نکته‌ها", "chunk_index": 2, "text": "افزودن سطر جدید در جدول\n=======================\n\nبرای این کار علاوه بر فشردن پیاپی کلید اینتر میتوانید از ترکیب دو کلید\n\"Ctrl\" + \"Insert\" استفاده نمایید، همچنین توسط راست کلیک کردن روی جدول\nگزینه هایی برای افزایش سطر در قبل و بعد از سطر جاری در اختیار شما قرار\nخواهد گرفت."}
{"id": "6ce8f5025d6d70b26bdac3e3257e41507e57201c", "url": "https://mohsensoft.com/docs/faktor/tips.html", "title": "نکته‌ها", "chunk_index": 3, "text": "فیلدهای پایانی\n==============\n\n[تصویرپنجره اصلی][تصویر]\n\nدر بیشتر برگه ها و مخصوصا فاکتور ها فیلد هایی در پایان برگه وجود دارد\nکه به برخی از نکات آنها می پردازیم :\n\n**ویرایش عنوان فیلد :** شما می توانید در برگه هایی که این امکان را می\nدهند عنوان فیلد را تغییر دهید . رنگ عنوان این فیلدها بصورت فیروزه ای\nمی باشد .\n\n**انتخاب عملگر :** در برگه هایی که این اجازه را می دهند می توانید نوع\nعملگر را بنا به نیاز خود تغییر دهید . این عملگر ها ، عملگر های معمول\nریاضی می باشند بجز مورد آخر ( = ) ، این عملگر برای نمایش مقدار کنونی\nعملیات تا این فیلد می باشد . برای مثال در پایان یک برگ فاکتور فیلد های\nتخفیف ، مالیات و بدهی وجود دارد ، اگر قرار باشد فیلدی به نام \"جمع بعد\nاز تخفیف\" وجود داشته باشد می بایست عملگر این فیلد \"=\" انتخاب شود تا\nفقط مقدار کنونی محاسبه تا این فیلد را نمایش دهد .\n\n**درصد :** در برگه هایی که این اجازه را می دهند می توانید انتخاب کنید\nکه فیلد بصورت مقدار واقعی محاسبه شود یا بصورت درصدی از مقدار نهایی .\n\n**تیک دار کردن گزینه ها :** در فیلد هایی که دارای گزینه تیک دار هستند\nوقتی آن گزینه انتخاب است با استفاده از کلید \"Space\" یا همان فاصله می\nتوانید گزینه را تیک دار کنید یا آن را برگردانید .\n\n**جابجایی بین فیلدها :** برای جابجایی بین فیلد ها از کلید \"Tab\"\nاستفاده نمایید .\n\n**انتخاب از لیست :** برای انتخاب گزینه ای از یک لیست بدون استفاده از\nموس کافیست درون فیلد از کلید \"F4\" استفاده نمایید ، در فیلدهای تاریخ از\nکلید \"Ctrl\" نیز می توانید استفاده کنید ."}
{"id": "85c6a8bfd17ea93ed5a970db7391c073be5fd90d", "url": "https://mohsensoft.com/docs/faktor/tips.html", "title": "نکته‌ها", "chunk_index": 4, "text": "شماره جدید\n==========\n\nروش دادن شماره در این ویرایش کمی متفاوت شده است . برای این کار دو راه\nوجود دارد : دستی و خودکار . برای گرفتن شماره جدید بصورت دستی کافیست هر\nبار که نیاز به شماره جدید داشتید گزینه \"شماره جدید\" را در صفحه اصلی\nانتخاب نمایید تا بصورت خودکار شماره جدید بعدی داخل کادر محاسبه و نوشته\nشود . برای گرفتن شماره جدید بصورت خودکار کافیست به پنجره تنظیمات رفته\nو روش شماره زنی را به سلیقه خود تغییر دهید."}
{"id": "ee8e59254f6eb0b0e00ee1b7485437984a13e290", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 0, "text": "پنجره انبار\n***********\n\n\n\nدر این پنجره اعمال متعددی بر روی انبار قابل انجام می باشد، علاوه بر\nگزینه هایی که در پنجره قابل مشاهده است گزینه های دیگری در منوی پنجره\nکه توسط کلیک بر روی تصویر سه خطی گوشه سمت چپ و بالا وجود دارد قابل\nدسترس می باشد . کارهایی که با این پنجره قابل انجام می باشند به شرح\nزیراند:\n\n[تصویرپنجره انبار][تصویر]"}
{"id": "854f03ffabe44658b4bcbcfcb057f041a5e97f6f", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 1, "text": "انتخاب انبار\n============\n\nتوسط گزینه اول و سمت راست پنجره امکان نمایش انبار های مختلف وجود دارد،\nبا انتخاب هر انبار تنها محتوای داخل آن انبار نمایش داده خواهد شد و\nجستجو نیز در میان همان انبار انجام میشود، برای نمایش کل انبارها و\nجستجو بین همه آنها کافیست این گزینه را روی <همه> تنظیم نمایید، برای\nمدیریت بیشتر انبار به قسمت منوی پنجره مراجعه نمایید."}
{"id": "a1d0bec4d144652509eda9773abe72c077e829b7", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 2, "text": "کالا و خدمات\n============\n\n**افزودن کالا یا خدمات جدید :** برای این کار ابتدا \"جدید\" را انتخاب\nنمایید ، نشانه گر بر روی فیلد \"کد\" خواهد رفت ، اطلاعات مورد نظر را\nوارد کنید و با ماوس یا با زدن کلید تب ( \"Tab\" ) به فیلد بعدی بروید ،\nدر پایان با انتخاب \"ذخیره\" کالای وارد شده به انبار اضافه می شود .\n\nتوجه داشته باشید که میبایست حداقل های \"کد غیر تکراری، قیمت، تعداد و\nشرح1\" وارد شوند تا گزینه ذخیره فعال گردد.\n\n**محاسبه خودکار قیمت فروش :** برای وارد کردن قیمت فروش می توانید از\nامکان محاسبه خودکار آن استفاده کنید، به اینصورت که بعد از نوشتن قیمت\nخرید و زدن کلید \"تب\" به فیلد بعدی منتقل می شوید که در کنار آن % وجود\nدارد، در این فیلد با نوشتن درصد افزایش قیمت یا سود و زدن کلید \"اینتر\"\n( \"Enter\" ) یا کلیک بر روی فلش کنار آن درصد نوشته شده به قیمت خرید\nافزوده می شود و در کادر قیمت فروش نوشته خواهد شد.\n\n**∞**: توسط این گزینه میتوانید مشخص کنید که کالا/خدمات انتخاب شده\nدارای مقدار نامحدود است و با فروش آن مقدارش کم نمیشود، برای مثال\nکارهای خدماتی ممکن است از همین نوع باشند.\n\n**ویرایش کالا یا خدمات :** برای این کار کافیست کالای مورد نظر را\nانتخاب نموده ، فیلد های مورد نظر را که در بالای لیست میباشد ویرایش\nکرده و \"ذخیره\" را انتخاب نمایید .\n\n**حذف کالا خدمات :** ابتدا کالا یا خدمات مورد نظر را انتخاب کرده، سپس\n\"حذف\" را انتخاب نمایید . برای انتخاب چند مورد بصورت همزمان کافیست از\nکلید \"Shift\" یا \"Ctrl\" به همراه کلیک کردن استفاده نمایید، همچنین گزینه\nهایی در منوی راست کلیک لیست برای انواع دیگر انتخاب قرار داده شده اند.\n\nبا کلیک بر روی تصویر کالا، تصویری بزرگتر نمایش داده خواهد شد."}
{"id": "09fd4e33bc656be8f1b0ffb179eb64bcff541702", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 3, "text": "انتخاب\n======\n\n**انتخاب کالا یا خدمات :** علاوه بر انتخاب کالا یا خدمات از این پنجره\nمیتوانید این کار را بصورت سریع در پنجره اصلی و در جدول با امکان انبار\nسریع داشته باشید، در انبار داشتن تعداد سفارش بیش از صفر به منزله\nانتخاب برای افزودن به برگه می باشد . این امر به چهار صورت امکان پذیر\nاست :\n\n* کافیست برای افزایش مقدار سفارش بعد از انتخاب مورد دلخواه روی آن مجدد\n  کلیک نمایید تا تعداد سفارش آن افزایش یابد . با نگه داشتن کلید \"Alt\"\n  و کلیک بر روی مورد میتوانید تعداد سفارش آن را کم کنید .\n\n* کالا یا خدمات مورد نظر را انتخاب نموده و با استفاده از \"تعداد\" تعداد\n  سفارش مورد نظر را تعیین کنید .\n\n* کالا یا خدمات مورد نظر را انتخاب نموده و در کادر \"تعداد سفارش\" تعداد\n  مورد نظر را وارد کرده و کلید \"اینتر\"( \"Enter\" ) را بفشارید .\n\n* بعد از جستجو بدون ترک کادر جستجو می توانید با هر بار زدن کلید\n  \"اینتر\" ( \"Enter\" ) یکی به تعداد سفارش گزینه انتخاب شده بیفزایید.\n\nتوجه:\n\n  توصیه می شود بصورت کامل تمام موارد درخواستی برای افزودن به فاکتور را\n  در یکبار اجرای پنجره انبار انتخاب نمایید.\n\nتوجه:\n\n  در صورت انتخاب گزینه \"افزودن و اعمال به انبار\" تعداد موارد انتخابی\n  از انبار کاسته خواهد شد .\n\nتوجه:\n\n  شما نمی توانید تعداد سفارشی بیش از موجودی آن کالا یا خدمات داشته\n  باشید.\n\n**افزودن به برگه :** پس از انتخاب کالا (ها) ی مورد نظر می توانید آن را\nبه برگه اضافه کنید . این کار به سه روش مجزا امکان پذیر است :\n\n* **افزودن و اعمال به انبار :** با این گزینه تعداد کالا یا خدمات\n  انتخابی از لیست موجودی انبار کاسته می شود و به برگه اضافه می گردد .\n\n* **افزودن :** این گزینه شبیه به مورد قبلیست با این تفاوت که تغییری در\n  موجودی انبار اعمال نمیشود . کاربرد این گزینه میتواند برای مثال صدور\n  پیش فاکتور باشد .\n\n* **افزودن بدون قیمت :** این گزینه شبیه به مورد قبلیست با این تفاوت که\n  قیمت کالا یا خدمات نیز به برگه اضافه نمی شود."}
{"id": "587a68cdaaeb31b824c33988fa5e1bdd90cbd5db", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 4, "text": "جستجو\n=====\n\n**جستجو در بین کالا یا خدمات :** کافیست قسمتی یا کل نام و یا کد\nکالا/خدمات مورد نظر را در کادر \"جستجو\" تایپ نمایید . وقتی موردی را\nجستجو می نمایید تب \"جستجو\" فعال می شود ، بدیهی است برای بازگشت به لیست\nکل کالا یا خدمات باید تب \"انتخاب کالا\" و یا \"کالاهای انتخاب شده\" را\nبرگزینید .\n\n[تصویرفیلتر جستجو][تصویر]\n\n\n\n**فقط همین برگه :** در موقع ذخیره موردی در انبار، هر مورد با مشخصات\nبرگه کنونی ذخیره می شود و با فعال کردن این گزینه نرم افزار فقط مواردی\nرا نمایش می دهد و یا جستجو میکند که در موقع انتخاب برگه کنونی وارد شده\nاند.\n\nاین حالت در مواردی که برگه های مورد استفاده برای مشاغل مختلف یا نوع\nموارد متفاوت هستند بسیار پر کاربرد خواهد بود.\n\nبدیهی است که با غیر فعال کردن این گزینه همه اطلاعات موجود در انبار\nنمایش داده خواهد شد.\n\nبا کلیک بر روی گزینه مقابل کادر جستجو منویی برای فیلتر کردن و نوع\nجستجو باز خواهد شد که توضیح هر مدام به شرح زیر است:\n\n**فقط مواردی که با متن جستجو شروع می شوند :** در صورت فعال بودن این\nگزینه مورد یافت شده میبایست از ابتدای متن با متن جستجو مطابقت داشته\nباشند، در صورت غیر فعال بودن متن جستجو شده در هر کجای متن یافت شده می\nتواند باشد.\n\nدیگر موارد موجود در این منو لیست فیلد های موجود در برگه هستند که با\nانتخاب هر کدام جستجو فقط در همان فیلد انجام خواهد گرفت.\n\nبا انتخاب گزینه **همه فیلدها** جستجو در بین همه فیلدهای انبار انجام\nخواهد شد.\n\nبعد از جستجو بدون ترک کادر جستجو می توانید با هر بار زدن کلید \"اینتر\"\n( \"Enter\" ) یکی به تعداد سفارش گزینه انتخاب شده بیفزایید.\n\nتوجه:\n\n  اگر فیلتری مانند جستجو در ستونی خاص و یا انتخاب ستونی برای جستجو\n  اعمال شده باشد پس زمینه کادر فیلتر (کادر منوی فیلتر ستون برای جستجو\n  و گزینه \"فقط همین برگه\") به رنگ قرمز متمایل خواهد شد."}
{"id": "a5982cf4ae683937b94aef17c65da5ae60790788", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 5, "text": "جستجو بین مبالغ\n===============\n\nبا کلیک بر روی گزینه سه خطی کنار عنوان جستجو کادر زیر نمایش داده می\nشود :\n\n[تصویرجستجوی پیشرفته][تصویر]\n\n\n\nدر سطر دوم میتوانید با انتخاب یکی از فیلدهای مقادیر و سپس انتخاب یک\nعملگر مانند مساوی، کمتر یا بیشتر و بعد از آن وارد کردن یک مبلغ به\nدنبال کالا/خدمات مورد نظرتان بگردید. برای مثال به دنبال کالایی بگردید\nکه قیمت خرید آن کمتر از پنج هزار باشد. با وارد کردن هر مقدار یا تغییر\nعنوان مبلغ یا عملگر جستجو بصورت خود کار انجام می شود."}
{"id": "8c409017a929d8b2dd49a8fcb021e28c262ffcb0", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 6, "text": "تغییر قیمت گروهی\n================\n\nبا ظاهر شدن کادر جستجوی بالا امکاناتی برای تغییر قیمت گروهی در آن وجود\nدارد، برای این منظور گزینه \"تغییر قیمت نتایج جستجو\" را فعال نمایید تا\nگزینه های بیشتری نمایش داده شود.\n\nبرای تغییر قیمت گروهی ابتدا میبایست توسط گزینه های جستجو مجموعه مواردی\nرا که میخواهید تغییر قیمت پیدا کنند مشخص کنید، سپس در فیلد اول قیمتی\nرا که میخواهید تغییر دهید انتخاب نمایید، سپس نوع اعمال مبلغ را مشخص\nکنید و در آخر مبلغ را تعیین نمایید.\n\nعملگر تعیین شده در این مرحله میتواند یکی از این شش گزینه باشد :\n\n* \"=\" : از این عملگر برای تنظیم نتایج جستجو به مبلغ وارد شده استفاده\n  کنید.\n\n* \"+\" : این عملگر برای جمع مبلغ انتخاب شده با مبلغ وارد شده می باشد،\n  برای مثال میخواهد تمام موارد جستجو قیمت خریدشان دو هزار تومان نسبت\n  به قیمت کنونی افزایش یابند.\n\n* \"-\" : این عملگر نیز مانند عملگر \"بعلاوه\" عمل خواهد کرد با این تفاوت\n  که برای کم کردن مبلغ جستجو استفاده می شود.\n\n* \"x\" : این عملگر نیز مانند عملگر \"بعلاوه\" عمل خواهد کرد با این تفاوت\n  که برای ضرب کردن مبلغ جستجو استفاده می شود.\n\n* \"+%\" : این عملگر برای افزایش درصدی نتایج جستجو استفاده می شود، برای\n  مثال میخواهید قیمت فروش موارد جستجو را پنج درصد افزایش دهید.\n\n* \"-%\" : این عملگر برای کاهش درصدی نتایج جستجو استفاده می شود، برای\n  مثال میخواهید قیمت فروش موارد جستجو را پنج درصد کاهش دهید.\n\nدر پایان نیز با انتخاب گزینه \"تنظیم\" و تایید این عمل عملیات انجام می\nشود.\n\nبرای مثال اگر بخواهید تمام کالاهای با عنوان \"میز\" را که قیمت خرید آنها\nکمتر از ده هزار تومان است، قیمت فروششان را 2 درصد افزایش دهید باید\nموارد زیر را انجام دهید:\n\n* در کادر جستجو عبارت \"میز\" را وارد کنید و در سطر دوم به ترتیب \"قیمت\n  خرید\"، \"کمترمساوی\" و \"10000\" را وارد کنید\n\n* چک کنید تنایج جستجوی نمایش داده شده همان موارد مورد نظر هستند،\n\n* در سطر آخر به ترتیب : \"قیمت فروش\"، \"%+\" و \"2\" را وارد کرده\n\n* در نهایت گزینه \"تنظیم\" را انتخاب و عملیات را تایید کنید."}
{"id": "ba9b3bdc7509e26557544cc64f932c2ba8a6f74d", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 7, "text": "قیمت پیشفرض\n===========\n\n[تصویرقیمت پیشفرض][تصویر]\n\nامکانی در نرم افزار وجود دارد که میتوانید فیلدی را که بعنوان قیمت ( یا\nعنوانی متفاوت بسته به مشخصات موجود در برگه) در برگه وارد می شود انتخاب\nنمایید.\n\nبرای مثال ممکن است فروشنده ای سه قیمت برای فروش داشته باشد که در هنگام\nصدور فاکتور میتواند مشخص کند که درون فاکتور از کدام قیمت استفاده شود."}
{"id": "710ad375c7545d24664e85c19dc3b97ec1aae886", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 8, "text": "بارکدخوان\n=========\n\nاگر قصد استفاده از بارکدخوان برای انتخاب از انبار را دارید این گزینه\nمی تواند مفید واقع شود . اصول کار بارکدخوان ها معمولا به این صورت می\nباشد که مانند یک صفحه کلید عمل میکنند ، تنها فرق آنها این است که فقط\nاز بارکد ورودی می گیرند . برای این منظور کافیست نشانه گر در فیلد جستجو\nباشد سپس شما با استفاده از بارکدخوان ، بارکد مورد نظر را وارد کنید ،\nبرنامه بصورت خودکار بارکد را دریافت کرده و اگر کد وارد شده در انبار\nموجود باشد آن را نمایش داده و به تعداد سفارش آن یکی می افزاید و اگر\nاین روند کامل شود بعنوان اعلام صحت انتخاب کالا یک صدای بوق کوچک پخش\nخواهد شد . بعد از این مرحله نیازی به پاک کردن فیلد جستجو نمی باشد زیرا\nنرم افزار بطور خودکار قبل از خواندن بارکد بعدی فیلد را خالی میکند ."}
{"id": "43965d1d71185ef5cee59b794f5c251e4cd720fb", "url": "https://mohsensoft.com/docs/faktor/window-bank.html", "title": "پنجره انبار", "chunk_index": 9, "text": "منوی پنجره\n==========\n\n[تصویرمنوی پنجره][تصویر]\n\n**تغییر نام انبار**: توسط این گزینه میتوانید نام انباری که در قسمت\nانبار انتخاب شده است را تغییر دهید، پس از انتخاب این گزینه پنجره ای\nبرای وارد کردن نام جدید باز خواهد شد.\n\n**انتقال به انبار دیگر**: این گزینه برای انتقال مورد انتخابی کنونی به\nانباری دیگر است، پس از انتخاب، پنجره ای برای انتخاب انبار مقصد نمایش\nداده خواهد شد. برای انتخاب چند مورد بصورت همزمان کافیست از کلید\n\"Shift\" یا \"Ctrl\" به همراه کلیک کردن استفاده نمایید، سپس از منوی راست\nکلیک لیست نیز برای انتقال میتوانید استفاده نمایید.\n\n**مرتب سازی :** توسط این منو میتوانید بر روی تعدادی از فیلدهای انبار\nمرتب سازی بر اساس کد صعودی و نزولی انجام نمایید .\n\n[تصویرnewflag][تصویر] **بازگرداندن اطلاعات از پشتیبانگیری خودکار :**\nنرم افزار بصورت خودکار هر ساعت یکبار در صورت ذغییر اطلاعات انبار یک\nپشتیبان از انبار تهیه میکند، توسط این گزینه بصورت سریع میتوانید به\nآخرین ذخیره هایی که انجام داده اید بازگردید.\n\nتوجه کنید که این ذخیره هر ساعت انجام نمیشود بلکه در صورت ذخیره و تغییر\nاطلاعات اگر از پشتیبانگیری قبلی یک ساعت سپری شده باشد انجام میگیرد.\n\n**ورود اطلاعات از فایل اکسل :** توسط این گزینه میتوانید لیست\nکالا/خدمات مورد نظرتان که در یک فایل اکسل ذخیره شده است را وارد نرم\nافزار نمایید. برای اطلاعات بیشتر در مورد نحوه کار به قسمت ورود اطلاعات\nاز فایل اکسل مراجعه نمایید.\n\n**حذف کل اطلاعات انبار :** اگر قصد دارید کل اطلاعاتی که در انبار ذخیره\nکرده اید پاک کنید از این گزینه استفاده نمایید.\n\n**گزارش کل :** توسط این گزینه گزارشی از کل موجودی انبار نمایش داده می\nشود\n\n[تصویرگزارش انبار][تصویر]\n\n\n\n**گزارش کمبود موجودی :** این گزینه گزارشی از کالا/خدماتی که تعداد\nموجودی آنها در انبار کمتر از حداقل موجودی است نمایش می هد.\n\n**گزارش تامین کمبور موجودی**: این گزینه گزارشی از مقدار کمبود موجودی\nاز فیلد \"حداقل موجودی\" را نشان میدهد و هزینه تهیه هر قلم و جمع نهایی\nاقلام را نیز محاسبه خواهد کرد. برای مثال اگر حداقل موجودی یک کالا را\n50 عدد تنظیم کرده باشید و هم اکنون 30 عدد از آن در انبار باقی مانده\nباشد، در این گزارش مقدار کمبود موجودی را 20 عدد محاسبه و علاوه بر\nنمایش قیمت خرید، آن را در این کمبود موجودی ضرب میکند و نمایش میدهد.\nامکان تغییر فیلد قیمت نیز در گزارش وجود دارد.\n\n[تصویرگزارش انبار][تصویر]\n\n\n\n**نمایش ستون واحد در گزارش**: توسط این گزینه میتوانید ستون \"واحد کالا\"\nرا در گزارش انبار مخفی یا نمایان کنید."}
{"id": "108cf22e8637035715dad58ecea45a9b29253920", "url": "https://mohsensoft.com/docs/faktor/window-cust.html", "title": "پنجره مشتری/متقاضی/پروژه", "chunk_index": 0, "text": "پنجره مشتری/متقاضی/پروژه\n************************\n\n[تصویرپنجره مشتری/متقاضی][تصویر]\n\n\n\nدر این پنجره اعمال متعددی بر روی مشتری/متقاضی/پروژه ها قابل انجام می\nباشد، علاوه بر گزینه هایی که در پنجره قابل مشاهده است گزینه های دیگری\nدر منوی پنجره که توسط کلیک بر روی تصویر سه خطی گوشه سمت راست و بالا\nوجود دارد قابل دسترس می باشد . کارهایی که با این پنجره قابل انجام می\nباشند به شرح زیراند :\n\n**افزودن مشتری/متقاضی/پروژه جدید :** برای این کار کافیست \"جدید\" ( یا\nکلید میانبر \"F5\") را انتخاب کرده، فیلد \"شماره/کد اشتراک\" انتخاب میشود،\nسپس اطلاعات مورد نظر را وارد کرده و توسط کلید  \"Tab\" به فیلد بعدی\nبروید. پس از پایان ورود اطلاعات \"ذخیره\" ( یا کلید میانبر \"F6\" ) را\nانتخاب نمایید تا اطلاعات در رکوردی جدید دخیره شوند.\n\n**حذف مشتری/متقاضی/پروژه :** ابتدا مشتری/متقاضی مورد نظر را انتخاب\nکرده و \"حذف\" را انتخاب نمایید .\n\n**جستجو :** برای جستجو در بین مشتری/متقاضی ها کافیست در فیلد \"جستجو\"\nقسمتی یا کل یکی از اطلاعات مشتری/متقاضی مورد نظر را نوشته و کلید\n\"Enter\" را بفشارید، سپس تمام مواردی که با جستجوی شما مطابقت داشت در\nلیست پایینی نمایش داده می شود، سپس میتوانید توسط موس یا کلیدهای\nجهتنمای بالا/پایین رکورد مورد نظر را انتخاب کنید .\n\n**انتخاب سریع :** برای یک انتخاب سریع کافیست در هرجای نرم افزار کلید\n\"F8\" را از صفحه کلید بفشارید، سپس پنجره مشتری/متقاضی باز شده و نشانه\nگر بر روی فیلد جستجو قرار میگیرد تا بتوانید بدنبال اطلاعات مورد نظر\nبگردید، بقیه موارد را مانند قسمت جستجو دنبال کنید . در پایان با فشردن\nهمزمان کلیدهای \"Ctrl\" + \"Enter\" اطلاعات انتخاب شده برای مشخصات مشتری\nمتقاضی انتخاب می شود .\n\n**تغییر عنوان فیلدها :** با راست کلیک بر روی عنوان هر فیلد میتوانید آن\nرا تغییر دهید، کافیست با انتخاب منوی نمایش داده شده در پنجره باز شده\nعنوان جدید را وارد کنید تا عنوان آن فیلد تغییر کند.\n\nتوجه:\n\n  توجه کنید که تغییر عنوان فیلد مربوطه در خروجی مستلزم پشتیبانی آن\n  برگه از تغییر عنوان میباشد و پرواضح است که برگه هایی که قبل از اضافه\n  شدن این امکان به نرم افزار طراحی شده اند از این قابلیت پشتیبانی\n  نمیکنند."}
{"id": "22c27a12171e3e26fec461544ab874e7d300d354", "url": "https://mohsensoft.com/docs/faktor/window-cust.html", "title": "پنجره مشتری/متقاضی/پروژه", "chunk_index": 1, "text": "منو ها\n======\n\n**ورود اطلاعات از فایل اکسل :** توسط این گزینه میتوانید لیست\nمشتری/متقاضی های مورد نظرتان که در یک فایل اکسل ذخیره شده است را وارد\nنرم افزار نمایید. برای اطلاعات بیشتر در مورد نحوه کار به قسمت ورود\nاطلاعات از فایل اکسل مراجعه نمایید.\n\n**صادر کردن اطلاعات :** از این گزینه برای خروجی گرفتن از اطلاعات موجود\nاستفاده نمایید، موارد کاربرد آن میتواند شامل خروجی گرفتن لیست شماره\nتلفن همراه مشتریان باشد. پس از انتخاب این گزینه پنجره زیر باز خواهد شد\n:\n\n[تصویرخروجی از پنجره مشتری/متقاضی][تصویر]\n\nدر این پنجره لیستی از فیلدهایی که میتوانید از آنها خروجی بگیرید نمایش\nداده می شود، هر تعداد فیلد مورد نیازتان را انتخاب کنید و \"تایید\" را\nبفشارید تا محل ذخیره خروجی از شما پرسیده شود و در نهایت فایل خروجی با\nپسوند CSV ذخیره خواهد شد.\n\n**مرتب سازی :** چند گزینه مرتب سازی در این قسمت بنا بر عنوان نمایش\nداده شده برای مرتب سازی موارد نمایش داده شده در لیست پایینی پنجره می\nباشد.\n\n**بازنشانی همه عنوان ها :** برای برگرداندن همه تغییر عنوان های انجام\nشده که در بالا توضیح داده شد به حالت پیشفرض از این گزینه استفاده\nنمایید.\n\n**حذف کامل همه اطلاعات مشتری/متقاضی ها :** با استفاده از این گزینه همه\nاطلاعات مشتری/متقاضی/پروژه ها که در این پنجره وارد کرده اید پاک خواهد\nشد و در صورت نداشتن پشتیبان امکان بازگشت آنها نخواهد بود.\n\n[تصویرnewflag][تصویر] **ستونهای جدول نتیجه جستجو :** با استفاده از این\nمنو میتوانید انتخاب کنید چه فیلدهایی در جدول نتیجه جستجو نمایش داده\nشوند.\n\n[تصویرnewflag][تصویر] **فیلدهای جستجو :** توسط این منو میتوانید مشخص\nکنید در هنگام جستجو در چه فیلدهایی عمل جستجو انجام شود."}
{"id": "e0bdee63423019301ea726bd98e711283227f1a6", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 0, "text": "پنجره اصلی\n**********\n\nاین پنجره ، پنجره اصلی برنامه می باشد که در آن می توانید به مدیریت\nفاکتور ، تنظیمات ، داده ها ، خروجی و ... بپردازید.\n\n[تصویرپنجره اصلی][تصویر]\n\n\n\nبخشهای مختلف این پنجره به شرح زیر هستند :\n\n**نوار دسترسی سریع :** این نوار در بالاترین قسمت سمت چپ پنجره وجود\nدارد شما می توانید دستورات پر کاربرد خود را در این ناحیه سازماندهی\nکنید . برای افزودن و کاستن به این نوار کافیست روی هر دستور دلخواه راست\nکلید کنید و از گزینه افزودن و کاستن از این نوار استفاده نمایید .\n\n**نوار ریبون :** در این نوار دسته بندیی از دستورات و کاربردهای برنامه\nوجود دارد که تحت گروههایی سازماندهی شده است . در بخش بعد به شرح جزئیات\nهر دستور پرداخته خواهد شد .\n\n**نوار اطلاعات عمومی :** در این نوار اطلاعاتی نظیر عنوان ، تاریخ و\nشماره قابل تنظیم می باشند . لازم به ذکر است که تاریخ را میتوانید به دو\nصورت جلالی ( شمسی ) و میلادی که از تنظیمات قابل انتخاب هستند داشته\nباشید .\n\n**نوار مشخصات جزئی مشتری/متقاضی:** در این نوار برای جلوگیری از اشتباه\nدر صدور فاکتور مشخصات کوچکی از مشتری/متقاضی انتخاب شده نمایش داده می\nشود، نمایش این نوار را میتوانید از پنجره تنظیمات و قسمت \"ظاهر و نمایش\"\nتنظیم کنید.\n\n**جدول :** در این بخش جدول هر برگ برای ورود و ویرایش داده های برگه\nنمایش داده می شود .\n\n**نوار اطلاعات تکمیلی :** در این نوار شما می توانید مواردی مثل توضیحات\n، گزینه های نقدی یا غیر نقدی و مقادیر محاسباتی یا توضیحی پایان هر برگه\nبسته به برگی که انتخاب شده است نمایش داده می شود .\n\nدر ادامه به شرح جزئیات هر دستور در نوار ریبون می پردازیم:"}
{"id": "185f71add1f7a9ccd099412516cacf7485e584c9", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 1, "text": "عمومی\n=====\n\n[تصویرعمومی][تصویر]\n\n\n\nبخشهای مختلف این نوار به شرح زیراند:\n\n\nبرگ\n---\n\n**انتخاب برگ :** برای انتخاب برگ از این گزینه استفاده نمایید . اگر\nبرگه ای بصورت برگ پیش فرض انتخاب شده باشد با باز کردن برنامه آن برگ\nبصورت خود کار انتخاب می شود ، همچنین اگر نیاز به برگ دیگر دارید از این\nگزینه استفاده نمایید .\n\n**الگو :** از این گزینه برای مدیریت الگو برگ ها استفاده نمایید . الگو\n، اطلاعاتی است از یک برگ که میتوانید آنها را ذخیره نمایید و در موقع\nلزوم بعنوان برگ فاکتور پیش فرض و یا برگ جدید انتخاب نمایید . برای\nتوضیحات بیشتر قسمت الگو را مطالعه نمایید .\n\n\nپرونده\n------\n\n**جدید :** اگر برگی انتخاب کرده باشید می توانید با استفاده از این\nگزینه تغییرات قبلی خود را پاک کرده و برگی تازه برای نوشتن آغاز کنید.\n\n**فراخوانی :** از این گزینه برای بازگشایی فایل سندی که قبلا ذخیره کرده\nاید استفاده نمایید . توجه داشته باشید که این گزینه ابتدا برگی که آن\nسند با آن ذخیره شده است را انتخاب کرده و در آن برگ ، سند را بازگشایی\nمی کند .\n\n**ذخیره :** توسط این گزینه تغییرات فایل سند حاضر ذخیره می شود و اگر تا\nکنون نام و آدرسی برای سند در نظر گرفته نشده است از کاربر این اطلاعات\nرا درخواست می نماید .\n\n**ذخیره در ... :** از این گزینه برای ذخیره سند موجود در فایلی جدید\nاستفاده نمایید .\n\n**ذخیره در پوشه کاربر ... :** از این گزینه برای ذخیره سند موجود در\nفایلی جدید در پوشه مخصوص به مشتری/متقاضی/پروژه انتخاب شده استفاده\nنمایید، برای اطلاعات بیشتر به مدیریت فایل مراجعه نمایید\n\n**رمز فایل :** برای تنظیم، تغییر و برداشتن رمز فایل باز شده از این\nگزینه استفاده کنید، برای اطلاعات بیشتر به قسمت رمزفایل مراجعه نمایید.\n\n\nپرونده خودکار\n-------------\n\nاین دو گزینه شبیه دو گزینه قبلی هستند با این تفاوت که با انتخاب گزینه\n\"ذخیره\" ، فایل کنونی در فولدری با نام شناسه برگه که خود در فولدر پیش\nفرضی که در قسمت تنظیمات مشخص کرده اید با نام پیشفرض انتخاب شده توسط\nبرگه ذخیره می شود . اگر در انجام این مراحل مشکلی پیش نیاید هیچ پیامی\nنمایش داده نمی شود ولی اگر خطا و یا سوالی مطرح شود آنها به نمایش در\nخواهند آمد . گزینه \"فراخوانی\" پنجره فراخوانی فایل را با آدرس پیشفرض\nقبلی باز می کند . مزیت این امر در این است که ذخیره سازی و فراخوانی\nسریعتر انجام میشود و همچنین همه فایل های مربوط به یک برگه در یک فولدر\nمشخص ذخیره می شوند. |\n\n\nورود اطلاعات\n------------\n\n**انبار:** نمایش پنجره انبار جهت ویرایش و افزودن کالا یا خدمات به\nفاکتور .\n\n**مشتری/متقاضی:** نمایش پنجره مشتری/متقاضی جهت ویرایش و افزودن.\n\n**فراخوانی از برگی دیگر:** این گزینه شبیه به گزینه \"فراخوانی\" می باشد\nبا این تفاوت که موقع بازگشایی سند برگ مربوط به سند را انتخاب نکرده و\nاطلاعات درون سند را در صورت امکان و تشابه به برگ کنونی می افزاید . به\nعبارت دیگر فایل سند مربوط به برگی دیگر را به برگ کنونی وارد ( import )\nمیکند .\n\n**از فایل اکسل:** نمایش پنجره ورود اطلاعات از فایل اکسل به جدول فاکتور\nباز شده .\n\n**ویرایش :** این گزینه ها موارد معمولی و عمومی کار با حافظه موقت است\nکه می توانید متن انتخاب شده خود را کپی و یا کات کنید و همچنین آن را در\nمحل مورد نظرتان انتقال دهید . |"}
{"id": "4d8bff79c04d90eeaa6368ee39b8623ad0689cce", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 2, "text": "الگو\n====\n\n\n\nاگر در یک برگ همیشه مقدار یا مقادیر خاصی را نیاز دارید که بصورت پیش\nفرض یا با انتخاب شما برای آن برگ اعمال شوند این گزینه ابزار بسیار\nمناسبی برای این کار می باشد .\n\n[تصویرالگو][تصویر]\n\nبرای مثال فرض کنید مانند تصویر بالا برگ فاکتوری دارید که در آن یکسری\nگزینه همیشه در موارد مربوط به خودشان یکسان هستند ، برای این مثال گزینه\nتعداد اقساط و درصد سود این شرایط را دارند ، شما میتوانید با درج این\nمقادیر در یک برگ خالی و ذخیره آن بعنوان الگو هر بار که نیاز به داشتن\nآن الگو خواص را دارید از این گزینه استفاده و آن را باز گردانی کرده و\nدر آن شروع به ورود اطلاعات دیگر کنید و یک برگ جدید منتها با مقادیری\nپیش فرض داشته باشید .\n\n**افزودن:** برای افزودن حالت کنونی فاکتور بعنوان الگو جدید استفاده می\nشود . برای این منظور کافیست نام الگو جدید را در کادر روبروی آن وارد\nکنید و سپس این گزینه را انتخاب نمایید.\n\n**فراخوانی:** برای فراخوانی الگو ای که از لیست انتخاب نموده اید می\nباشد .معادل اینکار دوبار کلیک کردن بر روی گزینه مورد نظر در لیست می\nباشد .\n\n**الحاق:** توسط این گزینه بدون بارگذاری مجدد برگه و حذف اطلاعات وارد\nشده تغییرات الگوی انتخاب شده اعمال میشود، این تغییرات علاوه بر فیلدها\nمیتواند حتی مواردی در جدول باشند، برای مثال میتوانید الگویی ایجاد کنید\nکه در آن یک یا چند سطر وارد کرده باشد و پس از آن در موقع نیاز میتوانید\nاین سطر ها را توسط این گزینه به جدول اضافه نمایید."}
{"id": "aa5e34897dc912860996cc153963012c2c3bb43c", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 3, "text": "خروجی\n=====\n\n[تصویرخروجی][تصویر]\n\nدر این نوار ابزارهای مختلفی برای چاپ و تبدیل خروجی وجود دارد که به شرح\nزیراند :\n\n\nچاپ\n---\n\n**پیش نمایش :** برای نمایش نحوه چاپ خروجی قبل از گرفتن آن بکار می رود\n.\n\n**چاپ :** ارسال دستور چاپ به پرینتر و چاپ خروجی . بعد از انتخاب این\nگزینه پنجره ای برای انتخاب چاپگر و تعدادی تنظیمات چاپ نمایش داده می\nشود .\n\n**چاپ سریع :** این گزینه عملیات چاپ را بدون هیچ پرسش و نمایش کادری\nانجام میدهد، اگر هیچ پرینتری در گزینه \"پرینترهای چاپ سریع\" انتخاب نشده\nباشد پرینت توسط پرینتر پیشفرض انجام میگیرید، در غیر اینصورت به هر\nتعداد پرینتر موجود در آین لیست دستور پرینت صادر میشود.\n\n**پرینترهای چاپ سریع :** با انتخاب این گزینه پنجره زیر نمایش داده می\nشود:\n\n[تصویرخروجی][تصویر]\n\nدر این پنجره دو لیست وجود دارد : لیست پایین پرینتر های قابل دسترس و\nنصب شده بر روی سیستم نمایش داده می شود و در لیست بالا پرینترهایی که\nآنها را انتخاب کرده اید نمایش داده میشود.\n\nتوسط گزینه های افزودن و حذف نیز میتوانید موارد انتخاب شده را از لیست\nپایین با لیست بالا منتقل نمایید و یا از لیست بالا حذف کنید.\n\nبا انتخاب گزینه \"چاپ سریع\" دستور چاپ به ترتیب به همه پرینترهای موجود\nدر این لیست صادر میشود.\n\nاز موارد کاربرد این گزینه میتوان به چاپ رسید درخواست با پرینتر قسمت\nپذیرش سفارش برای مشتری و چاپ همان رسید با پرینتر دیگری در قسمت انجام\nخدمت در یک مجموعه مانند رستوران نام برد.\n\n**تعداد کپی :** ازاین گزینه برای تنظیم تعداد کپی از هر صفحه یا پرینت\nاستفاده کنید، برای مثال برای پرینت دو نسخه از فاکتور یک برای مشتری و\nیکی برای فروشنده میتوانید این گزینه را روی 2 تنظیم نمایید.\n\n\nبرگه خروجی\n----------\n\nدر این قسمت شما می توانید برگه خروجی ای غیر از برگه ی جاری انتخاب\nنمایید .\n\nبرای مثال ممکن است در حال استفاده از یک برگ در اندازه A5 باشید و\nبخواهید آن را روی یک برگه A4 پرینت بگیرید، در این زمان کافیست در این\nقسمت برگه ای دیگر با سایز دلخواه انتخاب نمایید تا خروجی برگه کنونی در\nصورت وجود همان ستونها و فیلدها در برگه انتخاب شده قرار گرفته و نمایش\nداده شود.\n\nبرای اینکار ابتدا \"برگه ای دیگر\" را انتخاب کرده و \"انتخاب برگه\" را\nبرگزینید ، پنجره عمومی انتخاب برگ ظاهر خواهد شد که می توانید برگی دیگر\nرا برای خروجی گرفتن از فاکتور کنونی انتخاب نمایید . بعد از انتخاب برگ\nجدید نام آن در زیر گزینه \"برگه ای دیگر\" حک می شود که نشان از صحت\nانتخاب شما دارد . در این حالت اگر شما یکی از دستورات خروجی نظیر پیش\nنمایش ، چاپ و یا گزینه های صادر کردن را انتخاب نمایید برگه خروجی درون\nبرگی که انتخاب کرده اید در صورت امکان و تشابه نمایش داده می شود .\n\n\nصادر کردن\n---------\n\n   در این گروه دستوراتی برای تبدیل خروجی برگه به فایل های پر کاربرد\n   دیگر وجود دارد . این فرمت ها عبارتند از:\n\n* **RTF:** فرمت مربوط به متن دارای فرمت می باشد که میتوانید خروجی را\n  در نرم افزار هایی مثل ویرایشگر های متن باز نمایید و ویرایش کنید\n\n* **Excel:** فرمت های مربوط به صفحه گسترده نظیر نرم افزار اکسل با\n  پسوند های CSV و XLS می باشد.\n\n* **GIF, BMP و JPG:** فرمت های تصویری.\n\n* **HTML:** فرمت مربوط به صفحات وب.\n\n* **PDF:** فرمت سند فشرده و قابل حمل.\n\n   برای استفاده از کلیدهای میانبر کافیست موس را روی هر کدام از گزینه ها نگه دارید تا توضیح و میانبر ان نمایش داده شود."}
{"id": "6652ed50ab3d6b6d3c8040b611d9dde6e79e4afb", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 4, "text": "پیامک\n=====\n\n[تصویرنوار پیامک][تصویر]\n\nتوسط این نوار میتوانید پیامک اطلاع رسانی و تبلیغاتی ارسال نمایید.\n\n**تنظیمات:** با انتخاب این گزینه پنجره تنظیمات پیامک نمایش داده میشود،\nبرای اطلاعات بیشتر در مورد این قسمت به پنجره تنظیمات مراجعه نمایید.\n\n**وضعیت:** با انتخاب این گزینه کادری نمایش داده میشود که وضعیت سرویس و\nلیست درخواست های ارسال شده و وضعیت آنها نمایش داده میشود.\n\n**ارسال پیامک:** از این گزینه برای ارسال پیامک اطلاع رسانی استفاده\nمیشود، به علت شرایط خاص این نوع پیامک ها که از لیست سیاه مخابراتی عبور\nمیکنند ارسال آن پیش نیازهایی دارد که در قسمت سرویس توضیح داده شده است.\n\n**ارسال پیامک تبلیغاتی:** این گزینه برای ارسال پیامک های انبوه\nتبلیغاتی استفاده میشود.\n\n[تصویرnewflag][تصویر] **ارسال سریع :** در این قسمت الگوهای پیامکی که\nتعریف کرده اید نمایش داده میشود و با انتخاب آن بصورت سریع و بدون\nانتخاب گزینه ای دیگر پیامک مربوطه ارسال خواهد شد. با نگه داشتم موس روی\nهر گزینه متن پیامی که ارسال خواهد شد نمایش داده میشود.\n\nبرای اطلاعات بیشتر در مورد این امکان به قسمت سرویس مراجعه نمایید."}
{"id": "30194429ff2ed3b73e464d32b704e3af463281c1", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 5, "text": "سامانه مودیان\n=============\n\n[تصویرنوار سامانه مودیان][تصویر]\n\nتوسط این نوار میتوانید انواع عملیات مربوط به سامانه مودیان را انجام\nدهید :\n\n**وضعیت ارسال ها** : توسط این گزینه پنجره وضعیت ارسال ها نمایش داده\nمیشود، در مورد این پنجره توجه داشته باشید که با یک بار باز کردن آن پس\nاز اجرای نرم افزار نیازی به باز ماندن آن نیست و با بستن آن نیز\nعملیاتهای مربوط به این پنجره انجام میشوند.\n\n**وضعیت این فایل** : این گزینه وضعیت ارسال فایل باز شده را نشان میدهد\nو در صورت کلیک بر روی آن سابقه ارسالهای موفق این فایل نمایش داده\nمیشوند.\n\n**عدم نمایش فیلدهای سامانه مودیان** : توسط این گزینه میتوانید به برگه\nکنونی فیلدهای اصلی سامانه مودیان را اضافه کنید تا بتوانید مقادیر مورد\nنظرتان را در آنها تنظیم کرده و به همراه فایل ذخیره کنید،، در این حالت\nدر زمان ارسال در پنجره ارسال به سامانه مودیان نیازی به تنظیم مجدد این\nفیلدها نیست.\n\n**ارسال** : در این قسمت میتوانید فاکتور کنونی را با موضوعات مختلف\nارسال نمایید.\n\nبرای اطلاعات بیشتر به قسمت ارتباط با سامانه مودیان مراجعه نمایید."}
{"id": "b1e91dc3d1a79680f8cadcbbea1470d9408e73ad", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 6, "text": "تنظیمات\n=======\n\n[تصویرتنظیمات][تصویر]\n\nدر این نوار تنظیمات برنامه قابل دسترسی هستند:\n\n\nتنظیمات\n-------\n\n**تنظیمات :** برای نمایش پنجره تنظیمات از این گزینه استفاده نمایید .\nهمچنین سه گزینه پرکار برد از این پنجره در این گروه قابل دسترس می\nباشند.\n\n**حالت تاریک :** نمایش نرم افزار در حالت تیره، توصیه میشود در محیط های\nبا نور کم برای کاهش فشار بر چشم این حالت را فعال نمایید.\n\n\nحاشیه ها\n--------\n\nدر این گروه می توانید فاصله برگه خروجی را از حاشیه های لبه کاغذ به\nمیلیمتر تغییر دهید. از این تنظیم برای مواردی مانند افزایش ارتفاع سربرگ\nیا پاورقی استفاده نمایید و برای جابجایی برگه از تنظیمات قسمت بعد\nاستفاده نمایید.\n\n\nچیدمان\n------\n\nدر این قسمت تنظیماتی برای تعیین مکان خروجی و ظاهر آن وجود دارد:\n\n**چرخش خروجی :** در برگه هایی مانند انواع چک نیاز است که متناسب با\nامکانات و یا محدودیت های پرینتر خروجی با 90 درجه چرخش چاپ گردد که\nمیتوانید از این امکان استفاده نمایید\n\n**جابجایی افقی :** با تغییر این تنظیم ابتدا برگه به درون یک برگه A4\nقرار داده می شود، سپس مقدار مثبت آن باعث حرکت خروجی به سمت راست و\nمقدار منفی باعث حرکت خروجی به سمت چپ خواهد شد.\n\n**جابجایی عمودی** در این گزنه نیز مقدار مثبت باعث جابجایی به سمت پایین\nو مقدار منفی برای جابجایی به سمت بالا می باشد.\n\n**فونت و اندازه :** با تنظیم مقدار فونت میتوانید فونت برگه را تغییر\nدهید. همچنین میتوانید اندازه فونت ها را نسبت به اندازه فعلی آن به\nمقدار \"اندازه\" کم یا زیاد نمایید. |\n\n\nفایلها\n------\n\n[تصویرتنظیمات][تصویر]\n\nدر این قسمت گزینه هایی برای فیلتر کردن گروهی فایلها بر اساس انواع اصلی\nدسته بندی های فایل و همجنین نحوه نمایش شکل فایلها وجود دارد که در بخش\nمدیریت فایل بصورت کامل توضیح داده شده است."}
{"id": "ad08a72d15112d359f57d603f02330cdc5f36de6", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 7, "text": "پیش نمایش\n=========\n\n[تصویرپیش نمایش][تصویر]\n\n**بازگشت :** وقتی به حالت پیش نمایش میروید میتوانید توسط این گزینه به\nحالت اولیه باز گردید.\n\n**کوچکنمایی :** برای کوچکتر کردن برگه پیش نمایش استفاده می شود .\n\n**پهنای صفحه :** اندازه برگه پیش نمایش را طوری تنظیم میکند که پهنای\nبرگه تماما قابل روئت باشد .\n\n**تمام صفحه :** اندازه برگه پیش نمایش را طوری تنظیم می کند که ارتفاع\nبرگه کاملا قابل روئت باشد .\n\n**بزرگنمایی :** بزرگتر کردن برگه پیش نمایش .\n\n**پیمایش :** جابجایی بین صفحات پیش نمایش . |\n\n\nمشخصات مشتری/"}
{"id": "4c4158e5c57a5cf2cf8fba17dba29b961266aed7", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 8, "text": "متقاضی\n===================\n\n[تصویرمشخصات مشتری][تصویر]\n\nاز این صفحه برای ثبت مشخصات مشتری یا متقاضی در برگه هایی که به این\nموارد نیاز دارند استفاده نمایید. این مشخصات در فایل سند برگه ذخیره می\nشود.\n\n**نمایش :** توسط این این گزینه در صورتی که برگه انتخاب شده این امکان\nرا داشته باشد میتوانید قسمت مشخصات مشتری را از خروجی حذف و یا نمایش\nدهید.\n\n**عنوان :** توسط این این گزینه در صورتی که برگه انتخاب شده این امکان\nرا داشته باشد میتوانید عنوان قسمت مشخصات مشتری را در خروجی تغییر دهید.\n\n**انتخاب مشتری/متقاضی :** برای این کار کافیست \"انتخاب\" را کلیلک کرده\n(یا کلید میانبر  \"F8\" ) و در پنجره باز شده مشتری/متقاصی مورد نظر را\nانتخاب کنید. برای اطلاعات بیشتر در مورد کار با این پنجره به قسمت پنجره\nمشتری/متقاضی مراجعه نمایید.\n\n**انتخاب سریع :** برای یک انتخاب سریع میتوانید قسمتی یا کل یکی از\nاطلاعات ( کد، نام یا شماره تلفن) مشتری/متقاضی را در کادر \"شماره/کد\nاشتراک\" وارد کرده و کلید  \"Enter\" رابفشارید. در این زمان اگر اطلاعات\nوارد شده جهت جستجو منجر به انتخاب شدن یک مشتری/متقاضی شود اطلاعات آن\nمشتری انتخاب شده، کادر جستجو به رنگ سبز در میآید و اطلاعات جایگذاری می\nشود ولی اگر تعداد مشتری/متقاضی انتخاب شده بیشتر از یک عدد بود پنجره\nانتخاب مشتری باز شده و میتوانید توسط کلید های جهتنمای بالا/پایین\nمشتری/متقاضی مورد نظر را انتخاب کنید. اگر جستجو نتیجه ای بدنبال نداشت\nکادر جستجو به رنگ قرمز درآمده و صدای کوچکی پخش می شود.\n\n**تغییر عنوان فیلدها :** برای تغییر عنوان مشخصات مشتری/متقاضی از پنجره\nمشتری/متقاضی استفاده نمایید."}
{"id": "b0339b63922169b9697afabc0e1bd3ae9d2ffcb9", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 9, "text": "مشخصات صادرکننده\n================\n\n\n\nدر این صفحه می توانید مشخصات صادر کننده برگه را وارد نمایید . این\nاطلاعات ، اطلاعاتی هستند که معمولا در سربرگ برگه ها نمایش داده می شود\n.\n\n[تصویرمشخصات صادرکننده][تصویر]\n\nبرای افزودن مشخصات جدید کافیست گزینه **افزودن** را انتخاب کرده، پنجره\nای برای وارد کردن عنوان آن نمایش داده میشود، با وارد کردن یک عنوان و\nتائید آن مشخصات جدیدی به لیست مشخصات افزوده خواهد شد. برای حذف مشخصات\nنیز میتوانید از گزینه **حذف** استفاده نمایید.\n\n**نمایش :** توسط این این گزینه در صورتی که برگه انتخاب شده این امکان\nرا داشته باشد میتوانید قسمت مشخصات صادرکننده را از خروجی حذف و یا\nنمایش دهید.\n\n**عنوان :** توسط این این گزینه در صورتی که برگه انتخاب شده این امکان\nرا داشته باشد میتوانید عنوان قسمت مشخصات صادرکننده را در خروجی تغییر\nدهید.\n\n**تغییر لوگو :** برای تغییر لوگو کافیست بر روی شکل ذره بین در گوشه\nفیلد روبروی لوگو کلیک کرده و مانند بیشتر برنامه های معمول یک فایل\nتصویری برای آن انتخاب کنید . در انتخاب لوگو به موارد زیر توجه نمایید ،\nهمچینین اگر با مشکلی در انتخاب لوگو مواجه شدید موارد زیر را تک تک چک\nنمایید و آنها را بطور کامل اجرا نمایید:\n\nتوجه:\n\n  * تا حد امکان نسبت تصویر فایل انتخابی متناسب با اندازه محل قرار گیری\n    در فاکتور باشد.\n\n  * تا حد امکان اندازه تصویر انتخابی نزدیک به اندازه محل قرار گیری در\n    فاکتور باشد. توجه کنید که ممکن است با انتخاب یک تصویر بسیار بزرگ(\n    مانند تصاویر دوربین یا کیفیت بسیار بالا) در هنگام گرفتن خروجی با\n    خطا مواجه شوید.\n\n  * حتی الامکان نام فارسی در نام و آدرس فایل انتخابی نباشد.\n\n  * پیشنهاد میشود به ترتیب اولویت از فرمت های png ، bmp و jpg استفاده\n    نمایید.\n\n  * فایلی را که انتخاب می نمایید باید ثابت باشد زیرا این فایل در موقع\n    نمایش برگه فراخوانی می شود و باید در این موقع در محل انتخابی وجود\n    داشته باشد.\n\n**توضیحات :** این قسمت برای نوشتن یک توضیح مخصوص برای صادر کننده\nانتخاب شده میباشد، از این فیلد میتوانید برای یادداشت برای این صادر\nکننده یا نوشتن توضیحات در آن و استفاده از متن پویا برای ثبت مشخصات در\nتوضیحات یا هر قسمت دیگر برگه ی در حال استفاده، استفاده نمایید.\n\n**تغییر عنوان فیلدها :** با راست کلیک بر روی عنوان هر فیلد میتوانید آن\nرا تغییر دهید، کافیست با انتخاب منوی نمایش داده شده در پنجره باز شده\nعنوان جدید را وارد کنید تا عنوان آن فیلد تغییر کند.\n\nتوجه:\n\n  توجه کنید که تغییر عنوان فیلد مربوطه در خروجی مستلزم پشتیبانی آن\n  برگه از تغییر عنوان میباشد و پرواضح است که برگه هایی که قبل از اضافه\n  شدن این امکان به نرم افزار طراحی شده اند از این قابلیت پشتیبانی\n  نمیکنند."}
{"id": "927848b720b3d64d03698fd89fed8bf155d7ad6e", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 10, "text": "منوی شروع\n=========\n\n[تصویرمنوی شروع][تصویر]\n\nبا انتخاب دایره سمت بالا و چپ این منو باز می شود . در سمت چپ این منو\nلیستی از پر کاربرد ترین دستورات وجود دارد . در سمت راست لیست آخرین سند\nهای باز شده وجود دارد که می توانید با استفاده از آن خیل سریع به آخرین\nاسناد باز شده دسترسی داشته باشید. در ادامه دو موردی که قبلا توضیح داده\nنشده است شرح داده می شوند:\n\n**ذخیره فیلتر در :** توسط این گزینه میتوانید فیلتر های اعمال شده در\nجدول ها را در وضعیت فعلی آنها به عنوان یک فایل جدید ذخیره نمایید.\n\n**ذخیره بعنوان الگو :** از این گزینه برای ذخیره برگ جاری بعنوان یک\nالگو استفاده نمایید . برای اطلاعات بیشتر به قسمت الگو مراجعه نمایید .\n\n**پشتیبان گیری :** برای نمایش پنجره عملیات پشتیبان گیری.\n\n**راهنما :** نمایش فایل راهنمای برنامه. |"}
{"id": "ad282909cdd189e82909da161640a76ffae4246a", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 11, "text": "انبار سریع\n==========\n\nاین امکان قابلیتی برای انتخاب سریع کالا/خدمات در جدول میباشد، توسط آن\nبسیار سریع کالا/خدمات مورد نظرتان را بدون رفتن به پنجره انبار انتخاب\nمیکنید، تعداد مورد نیاز را تنظیم و از موجودی انبار کم میکنید.\n\nاگر گزینه \"انبار سریع\" در پنجره تنظیمات فعال باشد هرگاه در یکی از\nستونهای جدول کلمه ای را تایپ کنید اگر مورد مشابهی از آن کلمه و یا\nموردی که شامل کلمات وارد شده باشد در انبار وجود داشته باشد لیستی از آن\nبه نمایش در خواهد آمد. مانند تصویر زیر:\n\n[تصویرانبار سریع][تصویر]\n\nبا نمایش این لیست میتوانید بدون در نظر گرفتن آن به تایپ خود ادامه دهید\nو از کلید \"Enter\" برای حرکت به ستون بعدی استفاده نمایید.\n\nبرای استفاده از لیست کافیست توسط یکی از کلید های جهت نمای بالا یا\nپایین بین موارد لیست جابجا شوید و مورد مورد نظر را انتخاب نمایید. پس\nاز انتخاب میتوانید با استفاده از کلیدهای \"+\" یا \"-\" صفحه کلید یا گزینه\nهای کناری لیست باز شده تعداد سفارش آن را تغییر دهید و در نهایت با فشار\nکلید \"Enter\" از صفحه کلید مورد انتخابی به جدول اضافه میشود.\n\nپس از باز شدن لیست با انتخاب یکی از کلیدهای جهت پایین یا بالا و یا\nکلیدهای \"+\" یا \"-\" از صفحه کلید وارد حالت انتخاب از لیست می شوید و پس\nاز آن با انتخاب کلید \"Enter\" از صفحه کلید مورد انتخابی به جدول افزوده\nمی شود، برای انصراف از حالت انتخاب از لیست کافیست کلید \"ESC\" از صفحه\nکلید را انتخاب نمایید.\n\nتوجه:\n\n  * توجه کنید که مقدار سفارش تنظیم شده پس از فشردن کلید \"Enter\" از\n    صفحه کلید از انبار کم میشود.\n\n  * مقدار سفارش نباید از موجودی بیشتر شود، در غیراینصورت به شما توسط\n    یک پیام اطلاع داده خواهد شد.\n\n  * برای کم نشدن موجودی از انبار کافیست پس از انتخاب مقدار سفارش را\n    تعیین نکرده و بعد از افزودن به جدول در ستون مربوطه تعداد را تعیین\n    نمایید."}
{"id": "9ddbbef47358b566216d966b9b3cb24a3901a8b4", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 12, "text": "نوار دسترسی سریع انبار\n======================\n\nدر برخی مشاغل مانند سفارش غذا تعدادی از اقلام زیادتر از سایر موارد\nموجود در انبار مورد استفاده قرار میگریند و دسترسی سریع به آنها برای\nافزودن به فاکتور در سرعت عمل صدور فاکتور بسیار موثر خواهد بود. از این\nرو قابلیتی به نرم افزار فاکتور افزوده شده است که بتوانید لیستی از این\nموارد پرکاربرد را در گوشه ای از نرم افزار جای دهید و بسرعت بهمراه\nگزینه هایی برای انتخاب سریع تعداد برگزینید تا به فاکتور افزوده گردد.\n\nدر نوار بالایی نرم افزار در بخش عمومی و قسمت \"ورود اطلاعات\" گزینه ای\nبا عنوان \"دسترسی سریع\" وجود دارد که با انتخاب آن نواری عمودی در کنار\nنرم افزار نمایش داده خواهد شد:\n\n[تصویرنوار دسترسی سریع انبار][تصویر]\n\nبرای افزودن مورد جدید به این نوار کافیست روی کلید \"+\" در بالای آن کلیک\nکنید تا پنجره انبار باز شود، سپس مانند انتخاب کالا از انبار مورد یا\nمواردی را اننتخاب نمایید تا افزودن گردد.\n\nپس از افزودن شدن هنگامی که موس روی هر مورد قرار گیرد چند دایره آبی رنگ\nروی آن مورد نمایش داده میشود که در هر دایره اعدادی نوشته شده است، این\nاعداد تعداد اقلامی است که به فاکتور اضافه میشود، با راست کلیک بر روی\nاین دایره ها میتوانید این تعداد را تغییر دهید.\n\nبا کلیک بر روی این دایره های آبی رنگ مورد انتخابی با آن تعدادی که در\nاین دایره نوشته شده است به فاکتور افزوده میشود، با کلیک بر روی خود\nمورد تعداد یک از آن اضافه میگردد، پس نیازی به تنظیم عدد یک برای دایره\nهای آبی نیست.\n\nتمامی تغییرات این نوار برای هر برگه بصورت مجزا قابل انجام است و پس از\nهر تغییر در نوار این تغییرات برای آن برگه ذخیره خواهد شد."}
{"id": "26e2057ca8e345a09dc5fed1d71cc83fca247efb", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 13, "text": "جدول\n====\n\nدر برگه هایی مانند فاکتور که نیاز به ورود لیستی از اقلام دارد جدول یا\nجدولهایی نمایش داده میشوند، در صورت وجود بیش از یک جدول نام هر جدول در\nزیر آنها نمایش داده میشود که از آن طریق قابل انتخاب هستند.\n\nبرای حرکت بین سلولهای جدول کافیست کلید \"Enter\" را بفشارید.\n\nبرای افزودن سطر جدید میتوانید با تکرار کلید \"Enter\" و رسیدن به ستون\nآخر سطر جدید ایجاد نماید یا از منویی که در ادامه توضیح داده میشود\nاستفاده کنید یا از کلید میانبر آن یعنی \"Ctrl\" + \"Ins\" استفاده نمایید.\n\nبا راست کلیک بر روی عنوان های جدول منوی زیر نمایش داده میشود :\n\n[تصویرمنوی عنوان جدول][تصویر]\n\nدر این منو میتوانید اطاعات جدول را بر اساس ستونی که انتخاب کرده اید\nبصورت سعودی یا نزولی مرتب نمایید،\n\nتوسط گزینه آخر میتوانید مشخص کنید که با تغییر اندازه پنجره اندازه\nستونها نیز با همان نسبت پیشفرض تغییر اندازه دهند، توجه کنید که این\nگزینه در مورد جدول میباشد  نه در مورد خروجی.\n\nبا راست کلیک کردن روی سلولهای جدول منوی زیر نمایش داده میشود :\n\n[تصویرفیلتر جدول][تصویر]\n\nگزینه های اول مربوط به عملیات های مختلف کپی متن میباشد.\n\nیک نکنه مهم و کاربردی این است که توسط این گزینه ها میتوانید محتوای یک\nیا چند سلول را کپی نمایید و آنها را بین این نرم افزار یا نرم افزاری\nمثل اکسل بصورت مستقیم جابجا نمایید.\n\nدر این منو گزینه هایی برای افزودن سطر، جابجایی و حذف سطر ها وجود دارد\nکه که از نام هر کدام از گزینه ها کار هر کدام مشخص میباشد.\n\n**تغییر خودکار ارتفاع سطرها :** با فعال بودن این گزینه در صوزت وارد\nکردن بیش از یک سطر در خانه های جدول اتفاع آن سطر بصورت خودکار افزایش\nپدا میکند، توجه کنید که این گزینه مربوط به جدول میباشد و نه خروجی.\n\n**جستجو :** با انتخاب این گزینه قسمتی برای جستجو در جدول نمایش داده\nخواهد شد که میتوانید توسط آن درون اطلاعات داخل جدول جستجو انجام دهید.\n\n**مقداردهی گروهی :** این گزینه برای پر کردن خودکار سلول های انتخاب شده\nجدول میباشد، با انتخاب این گزینه پنجره زیر نمایش داده می شود:\n\n[تصویرفیلتر جدول][تصویر]\n\nدر این پنجره سه روش برای پر کردن سلولهای انتخاب شده وجود دارد که برای\nفعال شدن هر کدام کافیست گزینه کناری آن را فعال کنید و مقادیر مورد نیاز\nآن را تنظیم نمایید:\n\n* **متن ثابت :** توسط این روش میتوانید یک متن ثابت را در تمام سلول های\n  انتخاب شده تکرار کنید.\n\n* **عدد افزایشی :** این گزینه برای وارد کردن خودکار ترتیبی از اعداد\n  میباشد، برای این منظور کافیست عدد شروع را در فیلد اول و مقدار هر\n  تغییر را در فیلد دوم بنویسید، برای مثال با نوشتن عدد 1 در هر دو فیلد\n  سلول های انتخاب شده از عدد 1 تا تعداد سلولهای انتخاب شده مقدار دهی\n  میشوند و با وارد کردن 1 و 5 سلول های انتخاب شده از عدد 1 شروع شده و\n  مقدار هر خانه از مقدار خانه قبل بعلاوه 5 بدست میآید. در هر دو فیلد\n  امکان نوستن اعداد منفی نیز وجود دارد که برای مثال میتوان ترتیب اعداد\n  را بصورت نزولی نیز تنظیم نمود.\n\n* **فایل متنی :** توسط این گزینه امکان وارد کردن خطوط یک فایل متنی\n  بعنوان ترتیب پر شدن سلولها انتخاب شده وجود دارد، بعبارت دیگر در این\n  حالت هر سلول انتخاب شده با در نظر گرفتن ترتیب انتخاب با خط متناظرش\n  در فایل پر میشود.\n\nنکته کاربردی این امکان این است که علاوه بر انتخاب ستونی سلول های جدول\nاگر در انتخاب شما چند ستون وجود داشته باشد ترتیب پر شدن سلولها بصورت\nاولیت اول سطر و بعد از آن ستون است، به این معنی که در صورت انتخاب دو\nستون در انتخاب سلولها ترتیب پر شدن سلولها به این صورت است که ابتدا\nسلول اول از سطر اول، سپس سلول دوم از سطر اول و بعد از آن سلول اول سطر\nدوم پر خواهد شد."}
{"id": "875c210e649d9d371851673a93b40a94f9178ccf", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 14, "text": "فیلتر جدول\n==========\n\nتوسط این امکان میتوانید اطلاعات موجود در جدول را بر اساس داده یا داده\nهایشان فیلتر نمایید، برای مثال به تصویر زیر دقت کنید :\n\n[تصویرفیلتر جدول][تصویر]\n\nاین تصویر مربوط به برگه شارژ ساختمان میباشد، با کلیک بر روی آیکون\nفیلتر در عنوان هر ستون لیستی یکتا از اطلاعات آن ستون نمایش داده می\nشود، شما میتوانید با تیک دار کردن هر کدام از موارد این لیست اطلاعات آن\nجدول را بر اساس سطر هایی که شامل این انتخاب ها هستند فیلتر نمایید.\n\nبرای مثال در تصویر بالا با انتخاب گزینه \"80\" لیست بر اساس سطرهایی که\nدر آنها متراژ \"80\" متر میباشد فیلتر خواهد شد، مانند تصویر زیر:\n\n[تصویرفیلتر جدول][تصویر]\n\nهمانطور که در تصویر نیز مشاهده میکنید ستون هایی که در آنها فیلتر اعمال\nشده است پس زمینه عنوان ستون متمایل به سبز شده و خود نماید فیلتر نیز\nسبز رنگ خواهد شد.\n\nتوجه کنید که در این حالت تمام محاسبات بر اساس موارد فیلتر شده خواهد\nبود.\n\nامکان دیگری در نرم افزار گنجانده شده است تا بتوانید برگه ای جدید از\nفیلتر های انجام شده ذخیره نمایید، در این نوع ذخیره فقط موارد فیلتر شده\nدر فایل ذخیره می شوند. این گزینه در منوی اصلی برنامه با عنوان \"ذخیره\nفیلتر در...\" وجود دارد."}
{"id": "175521b19878f97db5f0000075608ba29c962688", "url": "https://mohsensoft.com/docs/faktor/window-main.html", "title": "پنجره اصلی", "chunk_index": 15, "text": "محاسبه درجای عبارت ریاضی\n========================\n\n[تصویرمحاسبه درجای عبارت ریاضی][تصویر]\n\nتوسط این قابلیت میتوانید در سلولهای جدول مستقیما یک عبارت ریاضی را\nبنویسید، نرم افزار فاکتور بدون آنکه آن را تبدیل به نتیجه کند در\nمحاسبات از مقدار حساب شده آن عبارت استفاده میکند.\n\nبرای مثال در تصویر بالا برای ستونهای تعداد و مبلغ واحد عباراتی نوشته\nشده است که میتواند در کم کردن و ساده کردن بسیاری از محاسبات موثر باشد.\n\nعملگرهای پشتیانی شده چهار عمل اصلی بعلاوه تقسیم صحیح و باقیمانده تقسیم\nمیباشد که به شرح زیراند:\n\n* **جمع**: علامت آن همان کاراکتر \"+\" میباشد.\n\n* **تفریق**: علامت آن همان \"-\" میباشد.\n\n* **ضرب**: برای علامت آن علاوه بر کاراکتر \"*\" میتوانید از ایکس \"x\" هم\n  استفاده نمایید.\n\n* **تقسیم**: علامت آن اسلش \"\\\" میباشد.\n\n* **تقسیم صحیح**: علامت آن بک اسلش \"\\\" میباشد که برای محاسبه نتیجه یک\n  تقسیم بدون در نظر گرفتن اعشار در مقدار نهایی بکار میرود.\n\n* **باقیمانده تقسیم**: علامت آن \"|\" میباشد."}
{"id": "e002fadff973a9ec68872fdddca70c7f60b6a66d", "url": "https://mohsensoft.com/docs/faktor/window-openpage.html", "title": "پنجره انتخاب برگ", "chunk_index": 0, "text": "پنجره انتخاب برگ\n****************\n\n[تصویرپنجره انتخاب برگ][تصویر]\n\nدر این پنجره میتوانید برگ مورد نظرتان را از لیست برگ های نصب شده\nانتخاب نمایید ، یک برگ را بعنوان برگ پیش فرض انتخاب کنید و مشخصات کامل\nیک برگ را مشاهده نمایید.\n\nتوسط کادر بالای لیست امکان جستجو در بین برگه های نصب شده وجود دارد،\nاین جستجو در بین مشخصات نام، توضیح، اندازه و شناسه آن انجام میشود.\n\nبا انتخاب هر برگ در لیست مشخصات آن در پایین پنجره نمایش داده می شود ،\nهمچنین پیش نمایشی از خروجی برگ در سمت راست لیست نمایش داده می شود .\n\n**فراخوانی :** برای انتخاب نهایی برگ کافیست روی برگ مورد نظر خود دبل\nکلیک نمایید و یا پس از انتخاب برگ ، \"فراخوانی\" را انتخاب نمایید .و L :\nدر لیست برگ ها علاوه بر نام برگ و توضیحی که زیر نام وجود دارد اندازه و\nچرخش برگه نوشته شده است . علامت P به منزله Portrait یا عمودی و L نشان\nاز Landscape یا افقی بودن برگ است.\n\n**شناسه :** شناسه برگ . این مورد در قسمت تعاریف توضیح داده شده است.\n\n**پیش فرض کردن برگه :** شما میتوانید یک برگه را بعنوان برگه پیش فرض\nانتخاب نمایید تا در موقع اجرای برنامه این برگه بصورت خودکار انتخاب شود\n. برای این کار کافیست پس از انتخاب برگه مورد نظر ، روی آن راست کلیک\nکرده و گزینه \" انتخاب بعنوان برگ پیش فرض\" را انتخاب نمایید."}
{"id": "15aca6bc5166d0c69f5524979b78044e075c23f4", "url": "https://mohsensoft.com/docs/faktor/window-password.html", "title": "رمزفایل", "chunk_index": 0, "text": "رمزفایل\n*******\n\n[تصویررمزفایل][تصویر]\n\nدر پنجره اصلی وقتی فایلی باز است این گزینه در نوار عمومی و قسمت\n\"پرونده\" فعال می شود تا بتوانید کارهای مربوط به رمز فایل را با آن\nانجام دهید.با انتخاب این گزینه پنجره زیر نمایش داده خواهد شد:\n\nدر این پنجره اگر از قبل بر روی فایل رمز گذاشته باشید فیلد \"رمز قبلی\"\nنمایش داده می شود و میبایست رمز فعلی فایل را در آن وارد نمایید، سپس\nرمز جدید را در دو کادر بعدی وارد کنید.وجود دو فیلد رمز بخاطر این است\nکه چون رمز عبور نمایش داده نمی شود آن را دوبار وارد کنید تا در صورت\nاشتباه وارد کردن یکی از آنها به شما اطلاع داده شود.\n\n**رمز عبور محدودیت هایی دارد:** طول رمز عبور میبایست بین چهار تا\nشانزده کاراکتر باشد، فقط از کاراکترهای لاتین، اعداد و کاراکتر های @،\n!، $، -، _ میتوانید در آن استفاده نمایید. توجه کنید که کاراکتر فاصله\nمجاز نمیباشد. همچنین اجازه ورود این کاراکترها نیز در هنگام وارد کردن\nداده نمیشود.\n\nاگر گزینه \"نمایش رمز\" را فعال کنید کادر دوم رمز یعنی \"تکرار رمز\" حذف\nشده و متن داخل فیلد رمز بصورت معمول نمایش داده می شود .\n\n**ایمیل بازیابی رمز:** این امکان در نظر گرفته شده است که اگر شما رمز\nعبور را فراموش کردید بتوانید آن را توسط ایمیل خودبازیابی کنید، برای\nاینکار میبایست فایل را از طریق قسمت پشتیبانی سایت ارسال کنید تا رمز\nعبور آن به ایمیل وارد شده در این قسمت ارسال گردد. پس در وارد کردن این\nایمیل دقت کنید تا هم ایمیل را درست وارد کرده باشد و هم ایمیلی را وارد\nکنید که فقط خودتان به آن دسترسی دارید.\n\n**پاسخ عبارت امنیتی:** برای بالا بردن امنیت فایل و جلوگیری از باز کردن\nفایل توسط نرم افزارهای تست پسورد این امکان افزوده شده است، شما میبایست\nنتیجه عملیات نمایش داده شده در تصویر را در این کادر وارد نمایید تا\nبتوانید به هدف خود در این پنجره برسید. برای تغییر تصویر در شرایطی که\nنمیتوانید آن را تشخیص دهید کافیست روی تصویر کلیک کنید تا تغییر کند."}
{"id": "06e4514235a9f9919bcec2dfe620fd88f9ec7a86", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 0, "text": "پنجره تنظیمات\n*************\n\nاین پنجره مربوط به تنظیمات کلی برنامه می باشد که در ادامه به شرح تک تک\nصفحات این پنجره می پردازیم:"}
{"id": "bbd759faf5b8c192216a49b4c27b082031b6facd", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 1, "text": "عمومی\n=====\n\n[تصویرتنظیمات عمومی][تصویر]\n\nدر این پنجره کل تنظیمات نرم افزار در چند گروه قابل دسترس می باشند تا\nبتوانید آنها را به سلیقه خود تغییر دهید.این تنظیمات عبارتند از :\n\n**تصحیح خودکار :** با فعال بودن این گزینه در موقع نوشتن درون جدول پیش\nنویسی از مقادیر قبلی وارد شده پیشنهاد می شود ، شما میتوانید آن را قبول\nکنید و یا به نوشتن خود ادامه دهید . اگر در این زمان ادامه متن پیشنهادی\nرا لازم نداشتید کافیست از کلید backspace استفاده نمایید .\n\n**چاپ سخنان :** کنترل چاپ سخنان در برگه ها\n\n**تاریخ میلادی :** توسط این گزینه میتوانید از بین تاریخ جلالی ( شمسی )\nو میلادی یکی را برای نمایش در برگه انتخاب نمایید.\n\n**تغییر خودکار اندازه ستونها :** اگر این گزینه فعال باشد هنگام تغییر\nاندازه پنجره اصلی، ستونهای جدول نیز بصورت خودکار به اندازه پیشفرض\nتعیین شده تنظیم می شوند.\n\n**انبار سریع :** این امکان قابلیتی برای انتخاب سریع کالا/خدمات در جدول\nمیباشد، توسط آن بسیار سریع کالا/خدمات مورد نظرتان را بدون رفتن به\nپنجره انبار انتخاب میکنید، تعداد مورد نیاز را تنظیم و از موجودی انبار\nکم میکنید. اطلاعات بیشتر...\n\n**بی صدا :** در صورت فعال بودن این گزینه صدا های اعلان پخش نخواهند شد.\n\n**نمایش پیغام انتخاب مشتری/مقاضی :** در صورتی که این گزینه فعال باشد\nاگر در هنگام گرفتن خروجی مشتریی انتخاب نشده باشد پیغامی نمایش داده\nخواهد شد.\n\n**پاک شدن اطلاعات مشتری/متقاضی/پروژه با برگه جدید :** اگر برای صدور\nبرگه جدید نیاز به اطلاعات مشتری/متقاضی/پروژه قبلی دارید و نمیخواهید\nمجدد آن را انتخاب کنید میتوانید این گزینه را غیر فعال نمایید تا در\nموقع انتخاب یک برگه جدید یا زمانی که گزینه \"جدید\" در نوار اصلی را\nانتخاب میکنید اطلاعات مشتری قبلی حذف نشوند."}
{"id": "1c3fbd9b563dd34b33bf2275952db515056ab171", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 2, "text": "پیش فرض ها\n==========\n\n[تصویرپیشفرض ها][تصویر]\n\n**واحد پول :** انتخاب واحد پول پیش فرض برای نمایش بعد از قیمت.\n\n**برگه پیشفرض :** اگر برگه ای را بعنوان پیشفرض انتخاب کرده باشید\nمیتوانید آن را توسط گزینه ببینید و یا با گزینه \"حذف\" از حالت پیشفرض\nبیرون بیاورید.\n\n**واحد کالا :** توسط این قسمت میتوانید لیست واحد های کالا را خصوصی\nسازی کنید، آنها را پاک کنید، جابجا کنید و یا واحدی جدید به آنها\nبیفزایید، کلیدهای کنار لیست به ترتیب از بالا به پایین برای : افزودن\nواحد جدید، حذف واحد انتخابی، جابجایی به بالا، جابجایی به پایین و\nبرگرداندن لیست به حالت پیشفرض میباشد .\n\n**واحد کالای پیشفرض :** توسط این گزینه میتوانید درون برگه هایی که واحد\nکالا دارند اگر بصورت پیش فرض در برگه مشخص نشده باشد واحد کالای پیش فرض\nرا مشخص کنید که موقع ورود به فیلد واحد کالا بصورت خودکار درج شود .\n\n**عنوان :** توسط این قسمت میتوانید لیست عنوان های موجود در نرم افزار\nرا خصوصی سازی کنید، آنها را پاک کنید، جابجا کنید و یا عنوان جدیدی به\nآنها بیفزایید، کلیدهای کنار لیست به ترتیب از بالا به پایین برای :\nافزودن عنوان جدید، حذف عنوان انتخابی، جابجایی به بالا، جابجایی به\nپایین و برگرداندن لیست به حالت پیشفرض میباشد .\n\n**پیشفرض** در قسمت نیز میتوانید عنوان پیشفرض را برای برگه کنونی انتخاب\nنمایید."}
{"id": "bb0d4a1a77ed4fca1fe01673fdc3eff95f8882f4", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 3, "text": "ذخیره و بازیابی\n===============\n\n[تصویرذخیره و بازیابی][تصویر]\n\n**آدرس پیشفرض :** در این کادر آدرسی را مشخص کنید که توسط دو دستور\nموجود در بخش \" پرونده خودکار \" میخواهید تمام کارهای با فایل در این\nآدرس انجام شوند.\n\n**آدرس ذخیره اطلاعات:** این گزینه امکان تغییر محل ذخیره بانک اطلاعات\nانبار و مشتری/متقاضی ها را فراهم میکند. برای این کار کافیست گزنیه ذره\nبین در کادر مربوطه را انتخاب و پوشه جدید محل ذخیره اطلاعات را انتخاب\nکنید، سپس نرم افزار پوشه انتخابی را چک کرده و در صورت نبودن اطلاعاتی\nاز قبل در این پوشه اطلاعات کنونی را به آن کپی خواهد کرد، سپس با تایید\nو بستن نرم افزار تنظمیات در اجرای بعدی نرم افزار اعمال خواهد شد.\n\nهشدار:\n\n  در استفاده از این گزینه دقت نمایید، پوشه ای که انتخاب میکنید محل\n  ذخیره اطلاعات انبار و مشتری/متقاضی هاست، مکان انتخابی میبایست یک\n  مکان امن باشد که برای مثال با تعویض ویندوز پاک نگردد.\n\nهشدار:\n\n  اگر آدرسی که برای این گزینه انتخاب میکنید در هنگام اجرای نرم افزار\n  وجود نداشته باشد خطای **پیدا نشدن فایل دیتابیس** به نمایش در خواهد\n  آمد. در این حالت میبایست برای این گزینه یک آدرس صحیح وارد نمایید و\n  یا آدرس را حذف کنید تا از مکان پیشفرض استفاده شود.\n\nاز این امکان میتوانید در موارد مختلی مانند سیستم هایی که درایو ویندوز\nآنها فریز شده اند استفاده کرد تا اطلاعات پس از خاموش شدن سیستم به حالت\nاولیه باز نگردند.\n\n**حالت شبکه :** کاربرد دیگر این امکان برای اشتراک این اطلاعات بین چند\nسیستم میباشد، برای اینکار کافیست پوشه ای را در یک سیستم که بیشتر روشن\nاست یا سرور شبکه به اشتراک بگذارید و این آدرس را در دیگر سیستم ها روی\nاین پوشه تنظیم کنید تا همه سیستم های تنظیم شده از یک اطلاعات مشترک\nانبار و مشتری/متقاضی ها استفاده کنند.\n\nدر این حالت به تداخل دسترسی همزمان سیستم ها به فایل های اطلاعات توجه\nکنید، این تداخل ممکن است حالتی باشد که دو سیستم بصورت همزمان قصد تغییر\nدر این اطلاعات را داشته باشند، برای رفع این تداخل توصیه میشود فقط یک\nسیستم را برای تغییر در این اطلاعات قرار دهید و از دیگر سیستم ها فقط\nبرای استفاده از این اطلاعات استفاده کنید.\n\nممکن است مواقعی در حالت شبکه هنگامی که قصد ذخیره اطلاعات را داشته\nباشید( این ذخیره شامل اعمال تغییرات به مواردی مثل تعداد موجودی انبار\nبعد از خرید نیز میتواند باشد) پیغام قفل بودن بانک اطلاعاتی (Database\nid Locked) نمایش داده شود که نشان دهنده این است که فایل اطلاعات توسط\nکاربری دیگر در حال استفاده است و میبایست تا بستن پنجره مربوطه در سیستم\nاستفاده کننده از فایل صبر کنید.\n\nاز گزینه قرمز رنگ موجود در این کادر برای بازگشت به پوشه پیشفرض اطلاعات\nاستفاده کنید.\n\nتوصیه میشود اگر اطلاع زیادی از این گزینه ندارید قبل از هر اقدامی یک\nپشتیبان از اطلاعات تهیه نمایید.\n\n**آدرس پوشه اصلی فایلهای مشتری/متقاضی/پروژه:** آدرس محل ذخیره و مدیریت\nفایلهای مشتری/متقاضی/پروژه ها، این آدرس محلی است که در قسمت \"فایل\" در\nپنجره اصلی بصورت پوشه ریشه در نظر گرفته شده و هر مشتری/متقاضی/پروژه با\nیک پوشه مجزا با نام کد آن مشتری/متقاضی/پروژه از سایرین جدا شده و نمایش\nداده می شود.\n\nوارد کردن این آدرس ضروری است، سعی کنید محلی را انتخاب نمایید که مطمئن\nباشد و بهتر است این محل در درایوی که در آن ویندوز نصب کرده اید نباشد\nتا با تعویض ویندوز مشکلی ایجاد نگردد.\n\nهمچنین پشتیبانگیری از این فایلها به عهده کاربر نرم افزار می باشد.\n\n[تصویرnewflag][تصویر] **ذخیره خودکار هنگام خروجی :** با فعال بودن این\nگزینه هنگامی که یکی از دستورات صادر کردن یا پرینت را انتخاب کنید فایل\nذخیره میشود، اگر تابحال فایل درحال ویرایش را ذخیره نکرده اید با نام\nپیشفرض در پوشه کاربر ذخیره انجام میشود، در این حالت عملکرد ذخیره شبیه\nبه گزینه \"ذخیره در پوشه کاربر\" خواهد بود.\n\n**حذف سابقه فایلهای باز شده :** برای پاک کردن لیست فایل های باز شده که\nدر منوی اصلی و پنجره شروع نمایش داده می شوند میتوانید از این گزینه\nاستفاده نمایید.\n\n**نمایش پوشه فایلهای پشتیبان :** نرم افزار بصورت خودکار 10 ذخیره آخر\nیک فایل را در یک پوشه ذخیره میکند تا در صورت بروز هر مشکلی بتوانید به\nآن رجوع کنید.\n\nنامگذاری این فایلها به این صورت است که ابتدا یک شماره که مربوط به آدرس\nآن فایل است و برای هر آدرس یکتاست قرار میگیرد، سپس نام فایل و بعد از\nآن اندیس یک تا ده برای سابقه ذخیره آن فایل. توجه کنید که برای یافتن\nآخرین فایل به تاریخ تغییر آن فایل مراجعه نمایید و نه اندیس آن. بعبارت\nدیگر مثلا همیشه اندیس ده نشاندهنده آخرین ذخیره نیست.\n\n**نام پیشفرض ذخیره برگه**: توسط این گزینه میتوانید نامی که بصورت\nپیشفرض در موقع ذخیره فایل برگه ها پیشنهاد میشود را تعیین کنید، این نام\nمیتواند در یافتن آن برگه بسیار کارآمد باشد، پس نامی را انتخاب نمایید\nکه برای هر برگه یکتا باشد و شامل اطلاعاتی باشد که برای جستجوی آن در\nآینده مفید است.\n\nبرای تنظیم این نام بهتر است از متن پویا استفاده نمایید."}
{"id": "23e00b7c05914a8e2221efcf8301ccc4058accb7", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 4, "text": "محاسبات\n=======\n\n[تصویرمحاسبات][تصویر]\n\n**رند کردن مبلغ نهایی :** در این گزینه تعیین میشود عدد نهایی به چه\nمیزان رند شود . برای مثال : اگر عدد ۵۰ را انتخاب کرده باشید ، اگر مبلغ\nنهایی ۵۲۴ شده باشد مبلغ نهایی به عدد ۵۰۰ ولی اگر مبلغ نهایی ۵۳۰ شده\nباشد مبلغ نهایی به ۵۵۰ رند می شود .\n\n**رند کردن محاسبات :** اگر نمیخواهد نتیجه محاسبات بصورت عدد با اعشار\nنمایش داده شود این گزینه را فعال کنید تا نتیجه محاسبات قبل از نمایش\nرند شود.\n\n**رقم اعشار :** توسط این گزینه می توانید تعداد رقم اعشار را برای نمایش\nانتخاب کنید، برای مثال اگر نتیجه یک محاسبه ۲.۳۴۵ شده باشد و شما تعداد\nرقم اعشار را ۲ انتخاب کرده باشید، رقم اعشار به دو رقم گرد شده و ۲.۳۵\nنمایش داده می شود."}
{"id": "9b69c0af8630381be1cb4de8c29d00517e68cace", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 5, "text": "چاپ و پیش نمایش\n===============\n\n[تصویرچاپ و پیش نمایش][تصویر]\n\n**پرینت کمکی :** این گزینه برای کاربرانی مناسب می باشد که با پرینت\nکردن برگه ها مشکلاتی نظیر : چاپ نکردن قسمتی از یک متن و یا پرینت صفحه\nای خالی از متن را دارند .\n\n**نمایش رنگ پس زمینه ردیفها :** برای حذف رنگ پس زمینه ردیفهای فاکتور\nکه معمولا بصورت یک در میان برای تمایز و تشخیص بهتر ردیفها کشیده می\nشوند از این گزینه استفاده کنید. توجه کنید که این گزینه در برگه های\nجدید که از این حالت پشتیبانی می کنند قابل انجام است.\n\n**عدم نمایش جمع تعداد :** در صورتی که به نمایش جمع ستون تعداد در برگه\nهایی نظیر فاکتور نیاز ندارید و یا نمایش آن بخاطر مواردی نظیر عدم یکی\nبودن واحد ها معنیی ندارد میتوانید این گزینه را فعال نمایید.\n\n**رنگ شماره :** توسط این گزینه میتوانید رنگ مقدار شماره در برگه هایی\nکه این فیلد را دارند تعیین نمایید.\n\n**رنگ مبلغ نهایی :** توسط این گزینه میتوانید رنگ مبلغ نهایی در برگه\nهایی که این فیلد را دارند تعیین نمایید."}
{"id": "7f5ebbd826db2e4763ec232a8bc291e5956941f7", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 6, "text": "ظاهر و نمایش\n============\n\n[تصویرظاهر و نمایش][تصویر]\n\n**نمایش خط جدا کننده فیلدها :** اگر از حالت ساده و بدون کادر فیلدهای\nپایانی نمیتوانید استفاده کنید با فعال کردن این گزینه یک خط جداکننده\nزیر فیلدها کشیده می شود تا فیلد ها از هم متمایل نشان داده شوند .\n\n**تغییر خودکار ارتفاع سطرها :** با فعال کردن این گزینه که از منوی راست\nکلیک جدول نیز قابل دسترسی میباشد در هنگام وارد کردن متن در جدول اگر\nمتن وارد شده از اندازه سطر بیشتر باشد ارتفاع سطر مورد نظر به اندازه\nمتن وارد شده تنظیم می شود.\n\n**تغییر خودکار انداره ستون ها:** با فعال کردن این گزینه که از منوی\nراست کلیک جدول نیز قابل دسترسی میباشد در هنگام تغییر اندازه پنجره اصلی\nستونهای جدول نیز با درصد اندازه پیشفرض برگه تغییر اندازه خواهند داد.\n\n**عدم نمایش اطلاعات مختصر مشتری/ متقاضی در بالای جدول:** اگر این گزینه\nغیر فعال باشد اطلاعات مختصری از مشتری/متقاضی انتخاب شده در برگه هایی\nکه این حالت را دارند در قسمت بالای جدول اصلی نمایش داده می شود.\n\n**حالت تاریک :** نمایش نرم افزار در حالت تیره، توصیه میشود در محیط های\nبا نور کم برای کاهش فشار بر چشم این حالت را فعال نمایید."}
{"id": "9bf9846a70d19519b38439f07ab4f36e7352527d", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 7, "text": "شماره زنی\n=========\n\n[تصویرشماره زنی][تصویر]\n\n\n\nدر این پنجره گزینه ها و امکانات مختلفی برای شماره زنی در دسترس میباشد:\n\n**قالب شماره زنی:** در این قسمت میتوانید قالبی برای شماره های صادره\nتنظیم نمایید، به این ترتیب که شش جزء مختلف برای شماره قابل انتخاب است\nکه پس از انتخاب به ترتیب از چپ به راست تشکیل یک شماره واحد را میدهند.\n\nتوسط فیلد **تنظیم برای صادر کننده** میتوانید برای هر صادر کننده ای که\nدر بخش مشخصات در پنجره اصلی تنظیم کرده اید یک قالب مخصوص تنظیم نمایید\nکه شماره هرکدام بصورت مستقل محاسبه و نمایش داده میشود. بعد از تنظیم یک\nقالب برای یک صادر کننده گزینه \"ذخیره\" را انتخاب نمایید تا برای آن صادر\nکننده این قالب تنظیم گردد.\n\nپس از تنظیم پیشنمایشی از حالت انتخابی نمایش داده می شود و توسط گزینه\n\"شماره بعدی\" میتوانید رفتن به شماره بعدی را امتحان نمایید یا بصورت\nدستی شماره های بعدی را انتخاب نمایید.\n\nموارد قابل انتخاب شامل اجزای مختلف زمان، کاراکترهای خاص مثل خط تیره و\nنقطه، عدد خودکار افزایشی و متن قابل انتخاب میباشد.\n\nاجزای زمان نیاز به توضیح خاصی ندارند و از عنوان آنها، کارشان قابل فهم\nاست، برای مثال \"روز\" در موقع فراخوانی شماره جدید شماره روز کنونی را\nانتخاب میکند و یا \"تاریخ\" روز ، ماه و سال تاریخ کنونی را بصورت یک عدد\nانتخاب مینماید.\n\nبا انتخاب \"متن\" میتوانید یک متن ثابت برای شماره انتخاب کنید.\n\nبا انتخاب \"عدد افزایشی\" کادری نمایش داده میشود که میتوانید عدد شروع\nاین جزء را تعیین کنید، سپس هر بار که شماره جدیدی درخواست می شود به این\nعدد افزوده می شود.\n\nبرای مثال اگر فقط نیاز به یک عدد که در هر بار یک واحد افزایش یابد\nمانند ویرایش های قبل دارید کافیست جزء سمت چپ را روی عدد افزایشی قرار\nداده و مقدار مورد نظر را وارد کنید و بقیه اجراء را روی \"هیچ\" تنظیم\nکنید. |\n\n**شماره جدید برای یک فایل ذخیره شده:** نرم افزار بصورت پیشفرض کنترل\nمیکند که برای یک فایل که ذخیره شده است بصورت خودکار شماره جدیدی درنظر\nگرفته نشود، با فعال کردن این گزینه این کنترل برداشته می شود. |\n\n**تعیین کنید چه زمان هایی شماره جدید تعیین شود:** در این قسمت تعیین\nکنید چه زمانهایی بصورت خودکار نرم افزار برای شما شماره جدیدی اختصاص\nدهد. |\n\n**شماره جدید با تائیدیه:** با فعال شدن این گزینه قبل از ایجاد شماره\nجدید پیغام پرسشی برای اینکار نمایش داده می شود و در صورت تایید این\nپیغام شماره جدید ایجاد میشود، این گزینه برای کاربرانی که ترتیب شماره\nها برای آنها بسیار با اهمیت است کاربرد دارد."}
{"id": "e4bac56b302b2ab6931bca71557bad4cdeefd84d", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 8, "text": "خروجی\n=====\n\n[تصویرشماره زنی][تصویر]\n\nدر این پنجره گزینه های مختلفی برای تنظیمات خروجی وجود دارد:\n\n**خروجی جدول**: در این قسمت گزینه هایی برای خروجی csv و اکسل وجود دارد\nکه میبایست بنابر نیاز نرم افزار مقصد که قصد ارسال اطلاعات به آن را\nدارید این موارد را تنظیم نمایید.\n\n**اجبار به استفاده از اعداد فارسی در خروجی پی دی اف :** اگر نیاز\nندارید که در خروجی پی دی اف اعداد بصورت کاراکترهای فارسی نمایش داده\nشوند این گزینه را غیر فعال نمایید."}
{"id": "f60534e1fe6754211dd08b1a7e39b72fc0511a94", "url": "https://mohsensoft.com/docs/faktor/window-settings.html", "title": "پنجره تنظیمات", "chunk_index": 9, "text": "سرویس پیامک\n===========\n\nدر این قسمت تنظیماتی برای انتخاب نوع سرویس و خصوصیات آن وجود دارد:\n\n[تصویرتنظیمات ارسال پیامک][تصویر]\n\n\n\n**سرویس پیامک**: توسط این گزینه میتوانید انتخاب کنید که قصد استفاده از\nسرویس پیامک خودتان را دارید یا از سرویس پیامک نرم افزاری محسن استفاده\nمیکنید.\n\nدر مواردی که قصد استفاده از محدودیت های موجود در سرویس نرم افزاری محسن\nرا دارید مانند ارسال شماره کارت و یا شماره تلفن، لینک یا متن های خاص\nکه بخاطر بوجود آمدن مسئولیت برای ما محدود شده اند میتوانید از گزینه\nسرویس اختصاصی استفاده نمایید.\n\n**سرویس اختصاصی**: برای استفاده از این گزینه میبایست در یکی از خدمات\nدهنده های ارسال پیامک ثبتان کرده و در قسمت اطلاعات فنی وب سرویس\nاطلاعات مورد نیاز را در فیلدهای زیر پر کنید تا نرم افزار مستقما به وب\nسرویس شرکت مذکور متصل و پیامک ها را ارسال نماید.\n\nتوجه کنید که در این حالت هیچ اطلاعاتی سمت سرویس های نرم افزاری محسن\nارسال نمیشود و نرم افزار مستقیما با وب سرویس شرکت مورد نظرتان ارتباط\nبرقرار میکند.\n\n**نمونه تنظیمات**: در این لینک میتوانید تنظیمات برخی ارائه دهندگان\nسرویس پیامک را مشاهده نمایید تا نیازی به مطالعه مستندات آنها نداشته\nباشید:\n\nپس از انتخاب این گزینه فیلدهای زیر بنابر موارد مورد نیاز وب سرویس مورد\nنظرتان میبایست کامل گردند :\n\n* **آدرس پنل مدیریت پیامک**: برای دسترسی سریع به پنل مدیریت پیامک ها\n  میتوانید آدرس آن را اینجا وارد کنید تا در قسمت وضعیت سرویس با کلیک\n  بر روی دکمه وضعیت/شارژ این لینک باز گردد.\n\n* **مشخصات پارامترهای درخواست**: در این قسمت مشخصات اتصال نرم افزار به\n  وب سرویس پیامک را وارد کنید، این مشخصات را میتوانید در مستندات وب\n  سرویس ارائه دهنده سرویس پیامکتان بیابید:\n\n  * **آدرس درخواست ارسال پیامک**: در این فیلد آدرس اصلی اتصال به متد\n    ارسال پیامک از وب سرویس را وارد نمایید.\n\n  * **نام کاربری و رمزعبور**: در این فیلد عنوان این پارامترها و در\n    مقابل آن مقدار آنها را وارد نمایید.\n\n  * **شماره ارسال**: این فیلد مربوط به شماره خطی است که با آن ارسال\n    انجام میشود، در دو کادر بعدی میتوانید شماره ارسال کننده را برای\n    پیامک های خدماتی و تبلیغاتی به تفکیک بنویسید و یا هر دو را مانند\n    هم وارد نمایید.\n\n  * **شماره دریافت**: در این فیلد عنوان پارامتر شماره تلفن را وارد\n    نمایید، بدیهی است مقدار آن را در هنگام ارسال پیام مشخص میکنید و\n    نرم افزار آن را بعنوان مقدار این فیلد تنظیم خواهد کرد.\n\n  * **متن**: در این فیلد عنوان پارامتر متن اصلی پیامک را وارد کنید.\n\n  * نکته: در صورت ننوشتن عنوان یا مقدار هرکدام از موارد بالا، این\n    موارد ارسال نخواهند شد، همچنین نام پارامترها بصورت عمومی است و\n    میتوانید برای فیلدهایی دیگری که اینجا ذکر نشده اند نیز استفاده\n    نمایید.\n\n**روش ارسال اطلاعات**: این فیلد روش ارسال درخواست توسط نرم افزار را\nمشخص میکند، در حالت Get پارامتر ها بصورت Query String یا به عبارتی\nدیگر بعنوان جزئی از آدرس لینک درخواست ارسال میشوند. در حالت POST-JSON\nپارامترها بصورت یک شیئ متنی جیسون در بدنه درخواست به آدرس درخواست\nبصورت Post ارسال میشود.\n\n**شرط صحت ارسال موفق درخواست**: در نرم افزار در قسمت وضعیت، وضعیت هر\nپیام پس از ارسال قابل مشاهده است و در صورت موفقیت آمیز بودن علاوه بر\nنمایش پیام مربوطه پس از چند دقیقه از لیست پاک میشود و در صورت موفقیت\nآمیز نبودن علاوه بر نمایش وضعیت و شرح مشکل امکان ارسال مجدد آن وجود\nخواهد داشت. نرم افزار برای اینکه بتواند وضعیت ارسال درخواست یک پیامک\nرا درک کند پاسخ برگشتی در جواب درخواست ارسال را مورد بررسی قرار میدهد،\nاگر پاسخ با شرایطی که در این فیلد مشخص میکنید مطابقت داشت پیام موفقیت\nآمیز تلقی خواهد شد و در غیراینصورت پیام ناموفق بوده و مقدار بازگشتی\nبعنوان پیغام خطا در وضعیت پیام قابل مشاهده خواهد بود.\n\nبرای بررسی پیام برگشتی از وب سرویس گزینه های زیر وجود دارد:\n\n* **شامل متن**: پس از انتخاب این گزینه کادر متنی در زیر آن نمایش داده\n  خواهد شد، پیام در صورتی موفق در نظر گرفته خواهد شد که متن بازگشتی از\n  وب سرویس شامل متنی باشد که در این کادر مینویسید. برای مثال اگر پاسخ\n  برگشتی از وب سرویس به این صورت در مستندات نوشته شده باشد:\n\n     {\n       \"status\":{\n         \"code\":200,\n         \"message\":\"تایید شد\"\n       }\n     }\n\n  ساده ترین و بهترین قسمت این متن که نشان دهنده صحت ارسال درخواست است،\n  قسمت \"\"code\":200\" میباشد.\n\n* **طول متن**: میتوانید مشخص کنید که طول متن بازگشتی در چه صورت بعنوان\n  مقدار صحیح نشان دهنده صحت ارسال درخواست در نظر گرفته شود و این طول\n  از یک مقدار کمتر، بیشتر یا مساوی است.\n\n* **مقایسه عددی**: همچنین میتوانید مشخص کنید محتوای عددی پیام بازگشتی\n  در چه صورت بعنوان صحت ارسال درخواست در نظر گرفته شود.\n\nتوجه:\n\n  * در حالت سرویس اختصاصی نیازی به تائید صادر کننده و متن پیام نیست و\n    میبایست قوانین سرویس دهنده انتخابی خودتان را رعایت نمایید.\n\n  * قبل از بررسی متن پیام برگشتی درخواست از نظر خطاهای معمول شبکه\n    مانند خطای نبود آدرس، عدم دسترسی، پایامترهای اشتباه، خطای وب سرویس\n    و موارد مشابه بررسی میشود و در صورت صحت موارد بالا وارد قسمت بررسی\n    شرط خواهد شد.\n\n**افزودن دبل کوتیشن**: با فعال کردن این دو گزینه کاراکتر \" به شماره\nدریافت کننده یا متن در حالت GET اضافه خواهد شد. در حالت POST-JSON\nشماره یا شماره های دریافت کننده تبدیل به آرایه میشوند.\n\n**ارسال آزمایشی**: با استفاده از این گزینه میتوانید یک پیام آزمایشی با\nتنظیماتی که انجام داده اید ارسال نمایید و نتیجه ارسال را مشاهده کنید،\nپس از این ارسال پیفامی شامل موفقیت آمیز بودن یا نبودن، متن پاسخی که از\nسرور دریافت شده است ( این متن به حافظه موقت نیز کپی میشود و میتوانید\nآنرا در یک ویرایشگر متن بچسبانید و مورد بررسی قرار دهید) و همچنین\nنتیجه بررسی شرط نمایش داده خواهد شد.\n\n**صدور تنظیمات**: توسط این گزینه میتوانید تنظیمات انجام شده در قسمت\nپیامک اختصاصی را در یک فایل ذخیره کنید، برای مثال ممکن است بخواهید\nتنها این تنظیمات را به سیستم دیگری منتقل کنید یا چند نمونه تنظیمات\nبرای اتصال ذخیره کنید و در موقع نیاز آنها را فراخوانی نمایید.\n\n**فراخوانی تنظیمات**: توسط این گزینه میتوانید تنظیمات ذخیره شده با\nگزینه قبل را فراخوانی کنید، همچنین اگر بخواهید از طربق قسمت بلاگ سایت\nتنظیمات سرویس دهنده های متفاوت را دریافت کنید توسط این گزینه آنها را\nفراخوانی کنید."}
